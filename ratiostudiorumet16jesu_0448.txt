424 Neue Studienvorschlage der deutschen Provinz 1830.

 

ut pro hodierno disputandi more, post unam alteramve instantiam,
ratio concessi, negati vel distincti adferatur. Sunt enim vel inter
mediocres, qui apposite concedere, negare vel distinguere possunt,
quin defensionis suae rationem solidam reddere valeant. - Forte
etiam, quod in more est apud quosdam, res ita attemperari posset,
ut, postquam unus et alter in forma scholastica argumentatas

fuerit, tertius sit, qui extra formam maj0ri verborum copia et ornatu
disputationem absolvat.

Regulae Professoris Philosophiae moralis.

Ad Titulum‘ In multis locis pro Professore Philosophiae mo-
ralis habetur Professor juris naturalis et publici7 quae scientia, cum
tanti fiat et scientias maxime periculosas dispergere soleat, a Nostris
negligenda non videtur. Hinc dispiciendum, utrum non conveniat
aliquam in titulo modificationem afferre.

Ad reg. 1. Citantur et hic LL. Ethicorum Aristotelis, qui
certe nostris temporibus non conveniunt. Sed in hac parte aliud
videtur vitium maxime cavendum, utpote multorum errorum ac novi·
tatum seminarium, quo scilicet ex recentioribus undique authoribus
corraduntur quae Ethicae conficiendae materiam praebere possint,

quasi vero scientiae corpus opinionum maxime dissonarum coagmen-
tatione formaretur.

Ad reg. 2. Secundum propositam tabellam ad reg. 7 Prof.
Phil. Ethica vel Jus naturale tradendum esset anno Philosophiae se-
cundo, quater in hebdomada per horam; quod tempus sufficiens vi-
detur, ut solida hujus scientiae fundamenta poni possint.

Ad reg. 3. Videtur juxta dicta ad reg. 17 Prof. Philos. con-

trahendum repetitionum et disputationum tempus propter frequentes
lectiones.

