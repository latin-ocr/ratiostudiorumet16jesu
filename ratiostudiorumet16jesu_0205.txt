Heranbildung der Lehrer 1619. 181

 

 

Amicitia, de Senectute, a narrationibus familiaribus; deinde ut pro-
gressus fiat ad quaestiones Tusculanas, ad libros Officiorum, ad ora-
tiones, maxime Yerrinas et Philippinas (sic), denique ad libros Phi-
losophicos. —— A Cicerone gradus proximus faciendus ad eos, qui ab
ipso minimum absunt, qui suavitate ac fluxu orationis sese commen-
dant, qualis Fabius Quintilianus, Caesar, Livius, Curtius, et ex
recentioribus Pei-pinianus, Muretus, Manutius. — Ultimo demum loco
cum iam in lectione et stylo multum profecerint, omne genus Scrip-
torum perlegi poterit, qui vani, turpes, barbari et exotici non sunt,
instar Petronii, Apuleji, Euphormionis, qui in scholis ne nominari
quidem debebunt, multo minus commendari, aut ex illis aliquid, licet
suppresso nomine, legi: accenduntur enim statim auditores desiderio
legendi et emendi eos, quos audiunt commendari aut nominari a suis
Magistris.

13. cohortandi ad audiendi, legendi, scribendi, loquendi quan-
dam perseverantiam, et nihil aut scribant aut dicant, quod testimonio
alicujus probati auctoris confirmare nequeant. Et docendi proprie,
pure, eleganter scribere et loqui, scripta varietate quadam verborum
et vicissitudine modorum loquendi distinguere, multa ac varia scri-
bere, multa ediscere, saepe secum commentari et repetere sine libris
ea, quae audiverunt, legerunt, didicerunt.

14. Correctio scriptionum sit quotidiana et quidem plurimum
clara voce, exactis et monstratis distincte rationibus erratorum, et
modis scribendi in omni genere probatissimis, idque humane, attentis,
interim omnibus, et nulla alia re occupatis, atque in suo scriptionis
exemplo corrigentibus, quae oportet. Et quia talis Correctio magni
fructus est, ita ut pro illa satis temporis habeatur, subtrahi aliquid
quotidie poterit scriptioni extemporaneae.

15. Themata dictentur plana et perspicua ingeniis et profectui
Iuventutis singularum classium accommodata, desumpta frequenter ex
ipsis praelectionibus, non prolixiora, quam meditate scribi possint
intra tempus assignatum. ln grammatica talia v. gr„ quae ad latini
Sermonis puritatem et emendatam structuram assequendam confe-
runt, uti esse possit epistola, historiae sacrae et profanae, fabellae,
Sententiae morales.

16. Pro vertendis thematis ex Vernacula in latinam linguam
rudioribus viri docti sequentia documenta praescribunt (ι. Ad scrip-
tionem accessurus legat prius unam v. alteram Epistolam Ciceronis

