Anordnung des 3j. philos. Kursus 1858. 565

 

3. De actuum humanorum natura, libertate et moralitate. De
passionibus quoque et habitibus, non obiter et cursim, sed diligenter
et solide agatur.

4. De lege morali generatim et de lege naturali in specie, de
ejus conceptu et existentia, ubi imprimis essentiale inter bonum et
malum discrimen tuendum erit: de principio cognitionis, quod in na—
tura rationali complete spectata, de principio obligationis, quod in
voluntate Dei, sine qua nulla perfecta obligatio, quaerendum est, de
ultimo denique fundamento (in quo utriusque principii ratio reperitur),
quod est ipsa natura divina. Haec quidem diligenter contra Kantia-
nos et plurimos alios defendenda sunt: addi vero potest, etiamsi
(quod nonnulli Scholastici putarunt) ex sola natura rationali aliqua
obligatio oriatur, hanc tamen minime posse (id quod recentiores illi
volunt) principium esse, quo Dei voluntas vim nos obligandi accipiat.
Denique hic etiam qui vim legis naturalis ab utilitate aut sensu
quodam animi repetunt confutandi erunt.

5. De conscientia. De virtutibus et vitiis.

6. De officiis erga Deum, praecipue de cultu Dei interno et
externo. Atque hic praecipuae quaestiones ex philosophia religionis
inseri poterunt.

7. De officiis erga seipsum, ubi de pravitate suicidii et duelli,
et de jure repellendi injustam aggressionem.

8. De officiis erga alios, tum charitatis tum praecipue juris.
Itaque de juris natura et partitione: de juribus connatis i. e. de liber-
tate externa et libertate conscientiae, de jure circa honorem et famam;
de juribus acquisitis, maxime de dominio et contractibus, ubi qui
Socialismus et Communismus dicuntur refutandi sunt.

9. De vita sociali generatim, ubi pactum sociale Rousseavii re·
futandum. De familia, ubi de conjugio et potestate paterna, quantum
satis est, de potestate etiam herili et servitute, necnon de jure haere-
ditatis agatur.

10. De societate civili, ejus natura et fine. De suprema po-
testate, quae in se spectata ipsa lege naturali, minime vero humana
conventione existit. De variis regiminis formis: democratica, aristo-
cratica, monarchica et mixta: quae, etsi alia in aliis rerum adjunctis
melior, per se ipsae omnes legi naturali conformes sunt. De subjecto
potestatis supremae, quod variis modis legitime determinatur, ubi
magna circumspectione utendum et inter alia monstrandum est, quan-

