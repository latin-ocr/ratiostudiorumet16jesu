catalogus perpetuus Germ. Sup. 1602—4. 5

 

Bemerkung zum Catalogus Quinquennalis.

1604.
(Ibin. fol. 2412 et 252)

quta hanc Animaduersionem corrigendus Catalogus libro-
rum praelegendorum quinquennalis.

Animaduersio ad Poetam in 1²? Grammaticae.

In 1? Grammatices non aduersum a nobis fuit, duos¹) singulis
annis praelegi debere Poeta-s. Regula enim 1? priori semestri alium
praescribit, alium posteriore.

Ordo autem pro vniuersali Catalogo iste erit, vt pro primo anno
priore semestri legantur P. Ouidii (antea vocauimus Heroides, sed quia
hoc nomen apud exteros male audire posset, nominemus cum Regulis)
Epistolae select-ae et purgatae. Posteriore vero P. Virgilij Georgicorum
liber quartus.

Secundo anno P. Ouidij Elegiae selectae et purgatae priore
semestri, posteriore vero P. Virgilij Eclogae.

Tertio anno priore semestri P. Ouidius ad Liuiam; cum autem
hoc carmen tam longum non sit, vt ad medium annum sufficiat,
idem Ouidius in Ibin illi adiici potest. Posteriore semestri P. Virgilij
Aeneidos iiber 5.

Quarto anno P. Ouidij Epistolae selectae et purgatae priore
semestri, posteriore P. Virgilij Aeneidos lib. 7.

Atque hi Auctores omnes in Regula habentur, neque unquam
Primani isti cum Humanistis conuenient‚ aut in Superiore discent
quod in inferiore didicerunt, sicut clarum erit intuenti Catalogum.
Posteriore autem semestri semper ponitur Virgilius, quod difficilior
Ouidio sit, et discipuli eo semestri doctiores: vt taceam, eos habere
hoc modo tam Elegiae quam Heroici carminis ideam.

[Gregon'us Roseffius.]

 

¹) Cod. duobus.

