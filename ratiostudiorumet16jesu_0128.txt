104 Ziel der Rhetorik.

igitur seu palatus, seu gustus aliud non est, ac vis illa discernendi
ac dijudicandi, quid in quavis re vel argumento, seu circumstantia
deceat, aut minus decorum sit3 quid redundet, aut minus sit. Quid
cordato aestimatori sapere possit, aut desipere3 quid secundum regulas,
quid secus factum; quid stolidum sit aut speciosum: genuinum aut
adulterinum. Id quod judicii potius est, quam ingenii, quod specie
boni facile fallitur. Bonus gustus Ciceroni est Elegantia, elegantes
enim, ut ait, quasi eligentes, quid praestantissimum sit. Quempiam,
qui de statuis recte judicare norat, vocat omni judicio elegantissimum.
Pro decoro autem, sano, apt0, proboque habendum est, quidquid ad
naturam accesserit, proxime naturae vestigia presse persequitur, ad
naturae normam exigit omnia. Hanc legem secuti Terentius, Salustius,
Caesar, Nepos, Cicero, Virgilius, Horatius, etsi in diverso scribendi
genere commune tamen nescio quid habent, quod aeternum placebit.
Nec perinde ad eruditum palatum sunt, qui ab hac classicae antiqui-
tatis indole ac sapore descivere posteriores. Certe jam in Senecae ac
Taciti stylum, Saeculi sui mores luxum aliquem invexisse videntur.
Discriminis porro hujus judicium in natura ipsa insitum, et Orator
bonus ab illiteratis perinde ac litteratis probatur, uti Symphonia rite
concordans, et pictura naturam imitata placet etiam iis, qui nec quid,
nec cur placeat, rationem reddere possunt.

Iam cum Oratoris sit dicendo persuadere: hoc est hominum
animos, quo velit flectere: nec id ludendo, nugandoque obtineri posse
palam sit, verae eloquentiae speciem sibi repraesentet Tyro seriam,
nobilem, gravem, senatoriam, seu paucis naturalem. Haec species
quia multis est incognita, vel ut Metaphora nostra utamur, quia
plurimi pallato gustuque sunt depravato, tot corrupti styli enati sunt
eorum, quibus dissipit ac vile est, quidquid simplex, et secundum
naturam est; quibus nihil pulchrum, nisi novum sit, mirum, scintillans,
picturatum, pexum, floridum, vel tumidum, audax, extraordinarium,
quibus nimis vulgare videtur dicere: remotissimae Insulae, dicent: in
extremum mundi limbum nauseantis naturae vomitu reiectae cet.-
Orator scientiis, Historia imprimis, et varia eruditione perpolitus, rerum
pondere, ac sententiarum minime vulgarium gravitate, ornat suam
orationem, et extollit. Hi rerum nempe vacui, egestatem suam ver-
borum specie palliant personamque obtrudunt bellam quidem et politam,
sed quae, ut in Apologo est, cerebrum non habet.

Galli hanc boni gustus laudem prae nationibus omnibus sibi

