Anordnung des 3j. philos. Kursus 1858. 561

 

postremo (ad refutandos praecipue recentiores nonnullos Pantheistas)
probetur, unitatem, quae 551111 conceptu universali, in rerum natura
non actu, sed potentia tantum seu fundamentaliter reperiri. De Ju-
diciis immediatis, ct quomodo judicia omnia ex idearum comparatione
efflorescant. De ratiocinio, praecognitis et praenotionibus; ubi de-
clarandum est, quo pacto ratiocinio novae cognitiones comparentur,
necnon quare conclusioni legitimae falsum subesse nequeat, et qua
ratione praemissae ad assentiendum conclusioni cogant.

10. Auctoritatis et fidei, quae ea nititur, natura exponatur, et
hujus certitudO, quanta et qualis sit, monstretur3 quo loco etiam
artis criticae et hermeneuticae summa principia tradantur. Agendum
igitur breviter est de instrumentis et testibus, atque regulis, quibus
utrorumque veracitas cognoscitur, expositis, addenda sunt nonnulla
de critices abusu, illius maxime, quam internam vocant.

11. Ostendatur Scepticismi universalis absurditas. Quaeratur
deinde, quatenus dubitatio, quae methodica dicitur, probanda, quatenus
rejicienda sit; ubi ostendendum erit, neque ex sola propriae existentiae
cognitione, neque ex sola intelligentia, sed ex hac et experientia simul
ad certam rerum cognitionem perveniri.

12. Explicetur vis et natura sensus naturae communis, eoque ab
hominum consensu distincto, monstretur, neutrum haberi posse pro uni—
versali veri norma aut certitudinis principio: atque hic explicandum,
quo pacto privata intelligentia naturalis certitudinis principium dici
possit et debeat, subjecto a mediis et motivo certitudinis rite discreto.

13. Praemissa definitione scientiae, quae tum ab intelligentia
tum ab opinione et tide discernitur, agatur de relatione inter scien-
tiam et fidem, atque demonstretur, sicut ante omnem fidem, sive
humanam sive divinam, scientia aliqua necessario praecedat, ita rur—
sus scientiam quandam ex fide nasci, recte tamen ea quoque credi,
quae minime intelliguntur: ubi de limitibus humanae intelligentiae.
Agatur etiam de scientiae unitate et distinctione, atque varia disci-
plinarum genera earumque inter se nexus explicentur.

Metaphysica Generalis.

1. De Metaphysicae objecto; de ejus munere causas rerum al-
tissimas explicandi3 de primis principiis, quomodo cognoscantur, an

demonstrari possint.
Monumenta Germaniae paedagogica XVI· 36

