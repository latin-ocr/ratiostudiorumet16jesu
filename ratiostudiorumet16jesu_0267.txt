Gretser’s Mecoenas studiosorum pauperum. 243

 

facies, et non exiguam partem, tanquam tibi iure optimo debitam,
decerpere poteris, quod commodum non est quod tibi pollicearis, si
alijs benigne facias. Quin et 1100 11011 parum solatij gignit, quod tales
iuuenes a teneris paupertati, victusq.; tenuitati assueti, facilius postea
adducuntur, vt in pagis parochias tenuiores suscipiant, susceptasq.;
fideliter curent. Nusquam enim vigilantium Pastorum maior est cari-
tas et raritas, quani in pagis, et tamen nusquam, prope dixerim,
maior est necessitas, ob eorum, qui ruri degunt, inscitiam, 1·erumq.;
divinarum imperitiam. Quare longe utilissimum est horum etiam
saluti procurandae Pastores formare et educare, vt sicut iam multis
in ciuitatibus reperire est pios et doctos sacerdotes, ita et pagis 11011
absimiles praeficiantur, qui amplis reditibus proximi salutem et spiri-
tualem animarum prouentum anteponant, paucis viuere docti, et
mediocritate sua contenti.

At dicet forte quispiam: Istos saepe spem fallere, nec expecta-
tioni conceptae respondere, ac proinde eleemosynam male apud eos
collocatam esse. Respondeo, propter incertos euentus non posse pru-
denter quempiam ab opere bono et laudabili desistere, alioqui nec
aliJs egenis eleemosyna danda erit, quia saepe ea sunt indigni, quippe
improbi: saepe ea ipsa stipe, quam acceperunt, abutuntur ad lusum
aut potum, et tamen, non obstante hoc periculo, eleemosynas largi-
mur, non ignari nos mercedem a Domino accepturos ob misericordiam
in proximum, quomodocunq.; tandem illa beneficentia, praeter volun-
tatem dantis, ipse abutatur. Idem et hic cogita. Vt igitur agricolae
boues iungunt, terram proscindunt, semina sulcis committunt, licet
11011 nesciant saepe accidere, vt grando segetes contundat, aut aliud
infortunium spem anni intercipiat: ita et is, qui bonorum operum
sementem facit, absterreri non debet futuris casibus3 cum certissimus
sit, vtcunq.; res cadat, ex parte eius, qui eleemosynam accipit, sibi
apud aequissimum illum iudicem beneficentiae praemium esse reposi-
tum. Quo circa huiusmodi formidinem, vt vanam, ex animo ex—
terminemus, et ut Apostolus monet, seminemus in benedictione, ut
etiam in benedictione metamus: Multiplex spica ex tali semente pullu-
labit, inquit sanctus Gregorius Nyssenus. Ampla est Domini manda-
torum seges, sublimes benedictionis stirpes Vis intelligere in quan-
tam altitudinem extollatur harum stirpium incrementum? ipsos caeli
vertices attingunt: quidquid enim in hoc contuleris, in caeli thesauris

conditum inuenies.
16³*

