Heranbildung der Lohrer 1622. 229

F. De observatione imitationeque Ciceronis et aliorum

puriorum auctorum.

Tum Repetentibus tum Professoribus humaniorum
literarum accommodata.

Observatio, circa voces modosque loquendi maxime occupata,
haec videtur postulare:

19 Ut ad vocum significationem usumque Ciceroni familiarem
attendamus, nec ullam vocem usurpemus, quae non apud Tullium vel

alium classicum auctorem reperiatur.
29 Ut inter voces raras discernamus ab usitatioribus, notatum

enim est a doctis, Ciceronem in philosophicis disputationibus ex priscis
illis poetis, Accio, Naevio, Ennio, Pacuvio, verba quaedam rariora
mutuasse, quae pro Ciceronis falso venditantur a quibusdam.

39 Particularum ut magna habeatur ratio, utin quibusdam sua
sit elegantia, ut videre est apud Tursellinum lib. de particulis et apud
Gotschalkum Stenwichium.

v 49 Structura sive ordo et colligatio unius verbi cum altero
examinetur. Ut enim si in germanica lingua dicere velis: ille vir
bonus est, retinendo ordinem verborum latinorum male dixeris: »Der
Mann gut ist«, ita in latino sermone sua est elegantia in dictionum
ordinata connexione, de qua in suis centuriis Franc. Sylvius et in
parallelis eloquentiae l. 7 de elocutione c. 15 Nicolaus Caussinus.
Attingit et Hadrianus Card. in suo libello de latino sermone aliqua
hujus generis.

59 Formulae transitionum, quibus ab uno argumento ·ad aliud
transitur, v. modi connectendi similia, dissimilia, contraria, ut augendi
extenuandique rationes et id genus occurrentia, notentur. De quibus
Erasmus l. 1 de copia.

69 Ut conferatur modus loquendi Ciceronianus cum modis latine
loquendi vulgo, inspiciaturque, quanta in hoc sit dissimilitudo. Ejus
generis exempla suggeret P. Andr. Schottus l. 3 Tullianarum quaestio-
num. Idem fiet quam utilissime cum vernacula lingua, cujus idiotismi
discentibus prae oculis sunt habendi, ne latinus sermo coarctetur ad

