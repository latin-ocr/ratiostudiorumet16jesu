Heranbildung der Lehrer 1622. 219

 

 

alio atque alio modo effert Virgilius. In Horatio pro varietate ar-
gumentorum, qualia supra memoravimus, observandae sunt etiam
aliae atque aliae formulae, ut v. gr. in argumento a simili interdum
ipsum simile praeponit, interdum postponit, ut >qualem ministri ——
et indomitas — sic taurif.;« et sic de ceteris. —- Verba in Geor-
gicis multa sunt rara, ad eas res, de quibus agit [Virg] accommo-
data, quae observanda sunt ad intelligendam eorum proprietatem.
Item in Fastis plurima sunt ad antiquitatis romanae cognitionem
facientia„ quae in aliis autoribus explicandis usui erunt. Ceterum
observandum, quomodo poetae res per se humiles non facile suis
propriis verbis in his quidem libris efferant, itaque Virgilius non
vult dicere panem, sed laboratam cererem3 non calceos, sed tyrrhena
pedum vincula; non jubere nere, sed exercere famulos penso3 Ovi-
dius pro ciconia: »candida venit avis longis invisa colubris«.

De epithetis satis superius dictum. Hoc solum addam, Ho-
ratio familiare epitheta cum infinitivo Graecorum more efferre, ut
ode 10 lib. 1: »Callidum quidquid placuit jocoso Condere furta«
Ad suavitatem facit, epitheta personarum propria rei tribuere, ut
cum dicitur crudelis teria cujus incolae crudeles. Ad dignitatem
faciunt epitheta illustria congesta, ut est illud »Quae curae Patrum,
quaeve Quiritium 1«

Phrases, ut ante dixi, separatim sunt ponendae. Horatio pla-
cent graecismi non temere in alio genere carminis usurpandi. In
Georgicis multae sunt propriae rerum rusticarum. Ceterum phrases
dignitatem habent, quae explicant laudes egregias, quales sunt quae
describunt res divinas, immortalitatem, aeternitatem cet. Ejusmodi
phrasibus usus est Horatius„ cum de se ita scriberet: »Exegi mo-
numentum aere perennius« (Ode 30 lib. 3.) Suavitatem habent
omnes phrases, quae ponunt ob oculos res alioqui sensibus ipsis ju-
cundas, ut fecit Hor. ode ε) epodon, quando repostum Caecubum ad
festas dapes3 item quae factum aliquod maxime fabulosum reprae-
sentant, ut cum explicuit fabulam Europae lib. 3 ode 27, praeter eas,
de quibus supra dictum est.

Compositio non minus observanda est in carmine quam in
prosa; ac de coagmentatione quidem videtur idem dicendum quod
de prosa. Concinnitatem praeter figuras enumeratas pariunt etiam
repetitiones, ut »te fontium qui celat origines Nilusque et Ister3
Te rep. -— te bellicosus;‹ item cum membra posterioris carminis

