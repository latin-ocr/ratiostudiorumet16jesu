574 Anordnung des 3j. philos. Kurses 1858.

 

necessarium visum esse, ut in iis praesertim quaestionibus pbiloso-
phicis, quae cum theologicis connexae sunt, Lectores et Scriptores
nostri, quoad Institutum non uno 111 loco pr,aecipit¹), vestigia Ange-
lici Doctoris S. Thomae, exemplo et ductu eorum, qui omni tempore
his studiis in Societate maxime floruerunt, consectentur. Quod qui
ex animo facere conabuntur haud difficiliter intelligent, quorsum,
quae in singulis materiis statuimus, collineent, atque eos quoque
scopulos, qui a nobis explicite non sunt indicati, vitabunt.

XIV, Neque enim propositum nobis esse poterat, errores omnes,
a quibus periculum aliquod imminere posset, singillatim persequi:
sed eas opiniones simul collectas exhibere, quae hac nostra aetate
studiosius vitandae esse viderentur. Inter quas nonnullae, quas a
Societatis hominibus nunquam traditas esse confidimus, ideo nihilo-
minus recensitae sunt, ut Magistri tanto diligentius auditores quoque
suos ab iis admittendis absterrerent Quamquam nec id postulandum
est, ut omnes, quas notavimus, propositiones a Magistro data opera
refutentur: cum alias silentio praeterire satis esse possit, aliae in
Philosophia quidem vitandae, sed iu Theologia demum ex proposito
refellendae sint.

XV. Caeterum quod alias a praedecessoribus nostris declaratum
est, id nos quoque denuo edicimus, videlicet 1-11 animo nobis minime
esse, sententias, quas recensuimus, censura aliqua afficere, cum hoc
sit altioris potestatis, sed tantum ad majorem fructum 111 auditoribus
faciendum statuere, utin scholis Societatis nostrae non doceantur.
Quoniam enim ad hunc fructum consequendum non semel nobis in
Constitutionibus et Cong. GG. decretis praecipitur, ut 111 quavis
facultate non securam, sed securiorem, nec approbatam, sed magis
approbatam doctrinam sequamur, non quaevis alicujus opinionis pro-
babilitas sufficit, utin scholis nostris tradi aut in disputationibus
defendi possit. Quare, ut monuit R. P. Franc. Piecolomineus2): »nec
>cuiquam patrocinari debet, si quae forte ex illis propositionibus
»reperiantur apud aliquos auctores vel in libris jam editis a nostris,
»etiam cum aliqua approbatione, nam optandum fuerat, ut diligen-
»tiores fuissent et severiores plerique revisores« Accedit, quod
major etiam in scholastica doctrina, quam in scribendis libris cautio

 

¹) Cong. V. D. 41, 56. —- Rat. stud. Reg. prof. phil. 6. Cf. Reg. prof. theol.
2, 3, 4. Reg. 5, 10. 2) Ordin. pro stud. sup. 11. 15.

