218 Heranbildung der Lehrer 1622.

 

cohaeret, avellere, aut ordinem fere perturbare. Plurimum proderit
ad haec observanda, periodos Ciceronis apud nos quasi modulando
identidem iterare, ut aures nostrae barbaro et agresti vernaculae
linguae sono imbutae ad Ciceronianae orationis suavitatem paulatim
assuescant.

De ornamentis nihil attinet dicere: sunt enim hi libri iis referti,
ac se sponte offerent legentibus.

Caput V.
De po'etis temperatae dictionis

His libris prosa scriptis respondebunt ii, qui non minorem in
versu suavitatem habent, ut sunt Georgica Virgilii, fasti Ovidii, Odae
Horatii et similes. Georgica imitatione Hesiodi habent plurima ad
naturalium rerum cognitionem pertinentia praeter digressiones pulcher-
rimas, qualis est illa de laudibus Italiae lib. l, de laudibus vitae ru-
sticae lib. 2, fabula de restitutione apum lib. 4. Fasti Ovidii pleni
fabularum et priscarum historiarum magnam suppeditant eruditionis
materiam. Odae continent laudes illustrium virorum ac locorum,
atque etiam virtutum tractationes3 atque adeo ostendunt rationem
quidvis, quod brevi carmine comprehendi possit, jucunde, breviter et
erudite tractandi: et sunt observanda argumenta omnia, quae ad has
materias omnes adhibentur: v. gr. laudat interdum Horatius aliquid
aliis praeferendo; ita laudat Tibur ode 7 lib. 1. »Laudabunt alii« cet.;
interdum per comparationem, ita laudat Drusum ode 4 lib. 4 compa-
rando cum aquila. ,ς tertio unum aliquod egregium factum descri-
bendo, ita laudat Regulum ode 5 lib. 3. Eandem item sententiam
variis modis explicat, ut ode 2 lib. 2, qua avaritiam confert cum hy-
drope3 ode 16 lib. 3 eandem insectatur allata fabula Danaes. Deni-
que argumenta omnia debent esse facilia et probabilia, qualia sunt
similia, dissimilia, effectus, inductiones, sententiae. — Formulae in
fastis observandae sunt inprimis eae, quibus fabulae inter se nec-
tuntur; interdum inducit idem aliquem sibi narrantem, interdum
invocat quidem, sed ipse narrare pergit; alias memorat, amicum
quemquam sibi narrasse. Similiter in Georgicis praecepta rustica

‘nn-s. ..,

