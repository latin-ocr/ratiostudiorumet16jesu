Clerical-Seminar in Bruntrut. 1713. 329

 

 

et directionem reliquerit, impressumque gallico et latino idiomate li-
bellum per modum Epistolae Pastoralis ubique locorum vulgaverit,
in quo erecti nobisque traditi seminarii causas, tempus et conditiones
illud subeuntibus statutas explicat, non sine summa Societatis com-
mendatione, quam ob varia tum praecipue ob puram et vere apostolico-
romanam doctrinam miris extollit laudibus Princeps vere Catholicus.

Festiva igitur D. Evangelistae Lucae [die] Seminarium hoc in-
coli coeptum est a tredecim Ephebis cum bino Moderatore, quos
annis prioribus arx Principis Inquilinos ac Alumnos habebat: Hos
altero mox die insecuti sunt DD. Clerici cum suis Directoribus
duobus nostris Patribus. Fixa necdum domui iusta Fundatio, nec
oeconomiae cura ad nostros pertinet, sed victus interim partim ex
aula suppeditatur, partim ab ipsis Convictoribus solvitur. Censuit ad
natalem usque Domini Ecclesiasticos quindecim, quos inter quinque
sacerdotio inaugurati, quos cum caeteris sacra D. Patris solitu-
dine exerceri voluit [Princepsfl. Finguntnr hi ad munia 5110 statui
propria principiis ex vita potissimum interiori petitis. Quotidie per
semihoram meditantur, bis examinant internum animae statium et
Corollam Marianam recitant Docentur praeterea ritus officiorum,
cantum gregorianum, sacramentorum administrationem, modum con-
cionandi. Ubi in Seminarii sacello ad omnem elegantiam exornato
prima vice solemniter celebratum est¹) S. Missae sacrificium⁷ aderat
Celsm‘?S Princeps a Ρ. Directore extemporanea oratione salutatus,
aderat et RevfflkIS D. Suffraganeus . . ., tota Principis aula et tri-
ginta circiter Toparchae praeter plures alios primae Nobilitatis Do-
minos ad natalem Principis celebrandum hic collectos. Tota solemni-
tas inter solos Seminarii Ecclesiasticos stetit eo liquidae pietatis sensu,
ut primores quique vix a lacrymis abstinere potuerint cernentes tam
praeclara novi seminarii exordia. Cantatum praeterea ab eisdem hora
nona officium singulis diebus festum B. Xaverii ad octavam usque
consequentibns, cantatae item hora 4³}- sub vesperum B. Virginis
litaniae maximum ad templum nostrorum concivere civium concursum.

 

1) Cod. »celebrat«

