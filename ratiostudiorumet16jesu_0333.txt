Hausordnung des Wirzburger Seminars. Nach 1608. 309

 

ideoque abstinebunt a fabuliS, a pulsu, discursu omnique strepitu,
quo et se distrahere et alios perturbare possint. Turpe etiam est
et malam educationem prodit, per fenestram in plateam despicere,
cum transeuntibus colloqui et alijs curiosis affectibus indulgere. Prae-
terea dabunt operam, ut studia non sint confusa, vaga et absque ullo
ordine. Itaque singulae studiorum partes suas habeant horas et
tempora, quibus tractentur, quem ordinem vel a Praeceptoribus vel
a Praefectis traditum constanter observabunt. Quoties vero studere
incipiant, censor Musaei orationem »Actiones nostras« clare recitabit,
quam omnes alij attente audient aperto capite.

4. Ad ientaculum qui volent descendent et inde ad Musaeum
redibunt cum silentio, unde dato signo cum socijs ex ordine classium
ad Scholas armis Scholasticis instructi se recipient. In Scholis non
discurrent, nec colloquia miscebunt cuin alijs studiosis, sed sibi
assignatis locis considebunt, donec a lectione simul domuin redeant.
Si quem vero contingat ab externis evocari, non abibit cum illo in
urbem, nisi prius a Patre Regente facultatem impetret. Philosophi,
qui alijs abeuntibus aliquantisper domi manent, quiete sna studia
continuabunt, usquedum et ipsis dato signo ad scholam vocabuntur.

5. Iam vero in templo sub divinis officijs id sane fieri convenit,
quod loci religio et Christiana pietas exigit, nimirum ut collectis
omnibus sensibus totus homo Domino Deo suo vacet, ideoque omnino
abstinendum a fabulis alijsque profanis et otiosis actibus; praesertim
vero aspectus licentia compescenda est, ne Deus, in cuius conspectu
versamur, offendatur, et proximo malum exemplum praebeatur. Nemo
itaque reperiatur, quin vel rosario vel aliJs e libello precibus occupetur.

6. In mensa prandij vel coenae hora comprimis modestiam et
temperantiam servandam meminerint, benedicenti uero mensae et
gratias agenti tarda et clara voce 1=espondebu11t; nec ita avide patinis
incumbent, ut nullam lectori attentionem praestent. Studiosorum enim
adolescentum est, non minus animum sapientia, quam corpus cibo
pascere.

7. Panem aut alios cibos e triclinio efferre incivile est, dare
vero alijs iniquum. maximopere etiam necessarium est, ut omnes
non tantum in mensa, sed et alibi eam studeant observare morum
civilitatem et munditiem, quae honestos et probe educatos adolescentes
deceat. Cavendum igitur in mensa, ne mappas aut vestes suas com-
maculent, in Musaeo, ne locum suum vel alienum sarmentis, atra-

