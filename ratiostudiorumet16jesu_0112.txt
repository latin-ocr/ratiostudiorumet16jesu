88 Schriftliche Uebungen.

 

2. Conjicies item in chartam regulam vel phrasim illigandam:
v. g. emo, accuso. Phrasim: pensi habeo.

3. Adhibebis circumlocutionem: v. g. Ita nempe scelerati quanti-
cunque emerent animi tranquillitatem, si vel magno emi posset. Vel:
Cainus se ipso Iudice atrocis sceleris, de atroci scelere condemnatus,
convictus. Nihil pensi habens parentum monita cet. Cujusmodi di-
gressiones facile suppeditabit res nata, et ingenium versatile.

Hac arte, putem, multum minuetur labor, quem aliqui in con-
scribendis ejusmodi argumentis, totius doctionis molestissimum, ac
fastidiosissimum experiuntur et praedicant.

Secundo Thema sit perspicum et intelligibile, quae ejus virtus
est altera, nec nihil difficultatis offert. Vix enim fieri potest, quin
astricta talibus vinculis oratio, non perinde nativa sit, quam si libera
solutaque incederet; quin inquam subinde scaber, et violentus, nec
satis fluens textus evadat, praesertim si plura praecepta aut Phrases
in idem breve argumentum contrudere velis: ut adeo velut lapis sit
Lydius Studiosi, et judicio valentis Magistri, si regulas, Phrasesque
ita apte illigare sciat argumento, ut naturalis tamen, fluidus, planusque
sensus servetur, et qui ab exteris etiam ac adultis (ut multi correcta
sua argumenta ad seram senectutem in scrinio servant) laudari possit.

Obscuratur vero et minus intelligibile sit argumentum, primo si
periodi sint praelongae; cumulatis, praeterea incisis, et interjectis con-
structionibus integris impeditae. Certe si inter Principes causas, cur
tot Soloecismis scriptiones inquinent pueruli, illa quoque est palmaris,
quod prae debilitate judicii voces singulas materialiter, ut ajunt, con-
siderent, ipsam vero Periodi sententiam seu sensum vix assequantur3
atque inde nec sequentia cum antecedentibus combinare‚ nec rite se
examinare, nec Adjectivum cum Substantivo, Nominativum cum Verbo
rite concordare sciant: si inquam ad haec insuper Germanismus ac-
cedat contortus, asper, dubius, quotidiano ac vulgari nostro sermoni
minime conformis, palpabunt scilicet velut in caligine pueri, et vocum
numerum erroribus aequabunt.

Compertum est item, eorum argumenta Magistrorum esse minus
limpida ac perspicua, qui eadem latine prius conscribunt, nec satis
naturaliter germanice reddere norunt. Legi (liceat addere) cujuspiam
argumenta toto anno dictata, ita apte regulas includentia, ut quivis
statim intelligat, quid quaque die e Syntaxi explicatum fuerin simul

