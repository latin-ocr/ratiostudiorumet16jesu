Neue Studienvorschlage der deutschen Provinz 1830. 431

 

praemia proponi nostris in regionibus soleant, non inutile foret etiam
pro his leges constituere, nimirum ut sciatur, utrum scripto an viva
voce illa examina instituere expediat, in aliis enim Collegijs propo—
nuntur examina scripto exaranda singulis mensibus de singulis ma-
teriis, in aliis vero lectiones viva voce recitatae in rationem addu-
cuntur, et quidem hae notae per annum acquisitae in aliquibus Col-
legiis dimidiam, in aliis tertiam partem notarum constituunt examinis
in fine anni subeundi.

Ad reg. 9 — fin. Decreto Gubernii, cujus munificentia prae-
mia distribuuntur, statutum est, ut praemia praemiis cumulari non
possint. Unde quamvis, (1111 primus, primus etiam nominetur, prae-
mium tamen transit ad proxime sequentem, qui ipse praemium ali-
quod non receperit. Praemio progressus annui conjungere licet
alterum praemium, similiter et praemium ex litteris graecis, haere-
ditario„ ut ajunt , jure non transit ad alium; accipit qui meritus est.

Ad reg. 12. Solet in plerisque Collegiis praemiorum catalogus
typis mandari ac distribui. Cum nomine victoris conjungitur in ali-
quibus Collegiis elogium, quod quandoque insulsum videri potest,
non solum quia encomia condi debent in materia non raro sterili,
sed quia variari semper debent„ tum propter magnam victorum ca-
tervam, tum quia catalogus unius anni comparari potest cum cata—
logo praecedentium annorum. Sufficeret enim, ut recitentur, quin
imprimantur3 imo illorum recitatio omitti posset, si nimirum prae-
miorum distributio protrahatur. Contra spiritum hujus regulae quo-
que est, ut adjungantur nominibus notae minus honorificae, si quidem
jubemur laudem merentibus7 non vero ceteris vituperium publice
tribuere.

In Helvetia praemitti solet catalogo praemiorum ordo doctrinae
auditorum in superioribus facultatibus, quae consuetudo omnibus pro-
bata multum confert ad acuendam diligentiam et industriam discipu-
lorum. Dividuntur autem in hoc ordine auditores in tres classes,
quarum prima complectitur qui fecerunt progressum maximum, altera
qui magnum, tertia qui mediocrem. Petitur autem formula quaedam
communis, juxta quam hujusmodi catalogus confici debeat.

Idem judicium esto de versibus, qui uuiuscujusque victoriam
cohonestare deberent, ac elogiis, de quibus supra actum. Res est
fastidii plena maxime attritis ι16111 labore totius anni.

