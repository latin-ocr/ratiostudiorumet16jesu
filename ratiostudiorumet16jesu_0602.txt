578 An die Provinzialobern siber die 3j. Philos. 1858.

 

extra eas eo feratur, ut discipulos ad obsequium et amorem Dei ac
virtutum, quibus ei placere oportet, permoveat (Reg. Prof. supr.
fac. 1, 2, 3); si eos et crebris apud Deum precibus ac religiosae vitae
suae exemplis juvet et alliciat, ac pridie saltem solemniorum dierum
non omittat eos ad persolvenda pietatis christianae officia paterno
affectu hortari. Quae quidem tanti ad finem nobis propositum mo—
menti sunt, ut, si quis Lectorum in iis praestandis officio defuerit,
in eum R. V. serio animadvertat, et, si non resipuerit, id Ra? Va?
satis caussae esse debeat eum a docendi munere removendi.

Venio jam ad aliud, quod Ra? Va? prudenti zelo magnopere in
Domino commendare debeo. Pleraeque ornnes Provinciae, quae elen-=²
chum propositionum non docendarum exhibuere, postularunt, ut doc-
trina quaedam de natura et origine idearum, quae Platonis nomine
vulgo circumfertur, magistris nostris prohiberetur, propterea quod
non solum minus probabilis, sed etiam minus tuta imo vero periculi
plena atque ideo dudum a S. Thoma et summis quibusvis Scholae
doctoribus reprobata esset.

Re diu multumque cum PP. Assist. aliisque viris in philosophi—
cis et theologicis disciplinis probe versatis perpensa, huic Provin-
ciarum postulato satisfacere statui, atque propositiones, quibus illa
doctrina continetur, catalogo Ordinationis inseri jussi (prop. 56-66).
Jam vero Re Vi2 eo studiosius efficiet, ut hujus prohibitionis debita
et stricta ratio habeatur, quia non agitur de opinione quapiam sin-
gulari, sed de doctrinae capite, quod late per omnem philosophiam
extenditur: in quo proinde Nostri nec sine pacis et concordiae dis-
pendio inter se dissentire, nec sine suo aliorumque gravi nocumento
errare possunt.

Cum autem hac de causa necesse omnino esset, definire, utra
ex sententiis, de quibus disceptant, tanquam securior in scholis nostris
amplectenda esset; earn procul dubio eligi oportuit, quam gravissi-
morum theologorum per multa saecula consensus commendat. Quam-
quam vel sola Angelici Doctoris auctoritas ad hoc sufficere nobis de-
bet. Ut enim R. P. Claudius Aquaviva declaravit, »aliud est, in una
»vel altera conclusione solida nixa fundamento et auctoritate gravium .
»antiquorumque scriptorum recedere a S. Thorna, quod videtur per-
»mitti in Decr. 75 Congr. V„ aliud in aliis praecipuis et quae tan-
>quam fundamentum sunt aliarum plurimum« (Ep. ad Provinciales
d. 24. Maii 1611.)

