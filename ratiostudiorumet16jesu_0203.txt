Heranbildung der Lehrer 1619. 17 9

linguae, accendere, atque in disciplina morum suaviter et constanter
retinere possint.

3. Eorum erit, diligenter attendere, ut, quae a Magistris ex
usu probato et regularum praescripto in singulis classibus praestanda
sunt, accurate et ordine praestentur: sc. praecepta artium auctoresque
utriusque linguae accurate et praemeditate explicent, pensa quotidiana
memoriae, explicationum, scriptionum, repetitionum, disputationum,
non tantum diligenter praescribant, sed serio quoque et diligenter
exigant. Usum linguae latinae tam publice in Schola, quam privatim
urgeant, nec aliter quam latine loquentes audiant, et pure ac eleganter
loqui doceant, neque aliter ipsi loquantur.

4. Curare item debent, ut Magistri tempus fructuose expendant,
non otiosi, nec, sine recta ratione literis et libris intenti, vage absque
ordine et delectu quosvis perlustrantes, sed utilium duntaxat autho-
rum lectioni optima methodo insistant. Unde cum solida eruditione
puram et cultam latinitatem addiscere, et alios docere possint, atque
ut in scriptione tam soluta quam ligata utriusque linguae, quantum
tempus feret pro suo etiam privato profectu sese utiliter exerceant et
diligenter attendant.

5. Similiter ut praeparationi pro munere suo in Scholis cum
fructu et utilitate obeundo temporis et operae impendant quantum
satis est, et ut ad discipulorum ingenia aptum dicendi modum se-
quantur, discipulis sese liberaliter, humane et constanter impendant,
qua docendo, qua examinando, qua denique interrogantibus respon-
dendo. Disputationibus non tantum intersint, sed dirigant etiam, ut
cum fructu fiant, et alios interim attentos teneant.

6. Quomodo autem quisque Magistrorum in dictis omnibus
officium faciat, referre teneantur Praefecti Rectoribus singulis mensi-
bus, et hi Provinciali bis anno, mense Januario et Iulio, explicando
simul distincte, ad quam quisque classem docendam in proximam
studiorum renovationem se privato studio idoneum fecisse videatur.

7. Praelegant Rectores annue ad initium studiorum Magistris
omnibus praesente-Praefecto, quae R. P. Visitator Busaeus Provinciae
a. 1609. sapienter praescripsit3 ne sc. legere possint Poetas, seu alios
libros impuros sine facultate Provincialis, studium graecum qua
ratione promovendum sit, de regenda juventute suaviter potius ac

liberaliter, quam severe, de honestate et moderatione servanda in
12*

