200 Heranbildung der Lehrer 1622.

et hoc praeteriri non debet, quod omnium pene literatorum consuetudo
et consilium sit, eloquentiae studiosum ad memoriae consulendum ad-
versaria sibi conficere debere, in quae ea referat et inscribat, quae
inter legendum digna ad imitationem et memoriam existimabit, sive
illa ad singularem sermonis elegantiam, sive ad eruditionem augendam
pertinent3 quales sunt illustres loquendi, transeundi, concludendi for—
mulae et figurae, sententiae item morales, historiae, exempla virtutum
ceteraque hujusmodi.

3. Tertium medium est quotidiana stili exercitatio, quae ita
necessaria est, ut tam autorum lectio quam lectorum observatio sine
illa exiguam vel nullam utilitatem proficiendi sit allatura. Quapropter
quotidie, si non 111 utroque, saltem in altero orationis genere con-
stanter erit usurpanda, et quidem ea cura ac diligentia, ut superato
omni taedio tamdiu orationem corrigat, formet, reformet, expoliat ac
limet, donec stilum suum M. Tullio vel alteri, quem imitandum
susceperit, conformaverit. Manet enim receptum illud rhetorum axioma:
stilus optimus dicendi magister; vereque Schottus 1.Ι q 8 sine quo,
inquit, languescit industria, muta est natura, ars omnis et industria
frustra consumitur. Sed v. eundem 1. 9. —— Ut vero certam eamque
commodam et probatam in Societate orationis ideam ac figuram ma-
gister in stilo suo consequatur, necessarium erit, ut hac in re suo
non fidat judicio, sed quae ipse studiose composuit legenda et cen-
senda subinde offerat Superiori vel viro cuipiam literato, a quo di-
rectionem accipere possit. Nec terreatur alteri suum judicium hac
in re modeste subjicere, donec tandem dictionem suam ad stabilem
aliquem elocutionis modum adduxerit. Qua autem in re quove in di-
cendi genere stilus et imitatio, quae ejusdem est norma, potissimum
instituenda sit, dicetur deinceps in singulorum magistrorum prae-
ceptionibus.

4. Quartum inedium est declamatio seu eorum, quae animo
conceperis, apta pronunciatio, Et haec quidem quum sit complemen-
tum quasi eloquentiae atque ita necessaria, ut sine illa finem orationis
non facile consequi possis, omnino allaborandum est proficienti, ut in
illa quoque se studiose exerceat. Ac primo quidem initium ducatur
a familiari sermone, a quo tametsi abhorreat artificiosa nimis et
affectata eloquentia, nihilominus sermonis proprietatem ac puritatem
in eo sectari debebit, qui linguam suam calamumque a barbarie vindi-
care cogitaverit. Ut enini bene loquendo bene loqui et perorare, sic

