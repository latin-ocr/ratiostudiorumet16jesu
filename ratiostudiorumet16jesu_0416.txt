392 Deutsche Reformvorschlage fiir die R. st. 1829.

fieri solent, quin ideo necesse sit novos elucubrari tractatus, in qui—
bus, quod rei esse satis constat, cum paucissimis praeceptis utilibus
quam plurima inutilium verborum commenta plerumque copulantur.

59, De regulis professoris philosophiae.

Ad regulas in genere. In illis regulis, quaecumque de
Aristotelis doctrina commendatur, nullibi, quantum constat, nostris
temporibus docentur, seu potius, quaecumque in eo optima sunt, jam
pridem selecta in variis philosophiae tractatibus sub alia forma re-
periuntur. Reliqua vero a communi hujus temporis doctrina aliena
prorsus rejiciuntur, nec sine dedecore docerentur, praesertim autem
quae de physicis tractant. Itaque, licet Aristotelis auctoritas non sit
cum contemtu rejicienda aut parvi pendenda, ejus tamen philosophia,
aevo nostro non amplius satis accommodata, non videtur in nostras
scholas, cum exulaverit ex aliis, introduci debere. Atque mentio jam

non est facienda de Averroistis et Alexandreis, quorum doctrinae et
nomina aeque obsoleta sunt.

Ad reg. 1. Supponit imprimis haec regula artes et scientias
naturales, puta physicam, chemiam, astronomiam etc. ad philosophiae
corpus pertinere. Verum si nostris temporibus studia accommodare
oportet, omnino necesse est, ut tollatur confusio et seorsum tractetur
unaquaeque scientia, licet ad eumdem finem omnes aequaliter referan-
tur. Hinc, quantum mihi videtur separate exarandae forent regulae
professoris philosophiae et professoris scientiarum naturalium, qui
nomine magis generali professor physicus dici posset, si sit unus; si
vero sint illae partes inter plures professores distributae, unusquisque

ex illis regulis eligeret, quae ad se spectant. De distributione hac
philosophiae infra plura referentur.

Ad reg. 7. Hic praescribitur, ut philosophia triennio praelega-
tur, quod quidem tempus modicum potius quam nimium videtur,
quamdiu philosophiae nomine omnes artes et scientiae naturales com-
prehenduntur3 sed tamen hodie nimium videbitur, si sumatur philo-
sophia certis limitibus circumscripta, quatenus scilicet complectitur
logicam, methaphysicam et ethicam. Certe logica et methaphysica
binis quotidie lectionibus intra annum commode absolvi possunt3 et,
si cui placet, etiam philosophiam Religionis, ubi mos est illam tra-

