390 Deutsche Reformvorschlage fiir die R. st 1829.

 

§Z De regulis professoris scholasticae theologiae.

Ad titulum. Nomen scholasticae theologiae hodie multis am·
biguum videtur. Alii, et 1111116 311111 (1116111 plurimi a novatoribus male
edocti, illo nomine intelligunt farraginem aeque inutilium quam sub-
tiliorum quaestionum, quae dogma christianum magis contemtibile
quam intelligibile reddant, itaque abusum scholasticae cum ipsamet
scholastica confundunt. Alii, J'udices aequiores, intelligunt quod rei
est, scholasticam theologiam potissimum consistere in methodo, qua
materiae inter se distribuuntur, et juxta rigorem dialecticae inquisi-
tionis explanantur. Scholastica. posteriori hoc sensu, non obstantibus
novatorum, qui in Gallia sapientiores se dicunt, declamationibus, om-
nino retinenda, quin imo magiS, quam antea, promovenda videtur3
talis semper fuit sententia societatis, quam etiam declaravit ultima
congr. gen. XXI. Praeterea illam methodum non solum ab illustriori-
bus theologiae ac philosophiae scriptoribus, inter quos etiam Bossuet
et Leibniz haud dubiae auctoritatis 311111, adprobatam videmus, verum
etiam a modernis, solidioris doctrinae viris, quin adeo a protestan-
tibus, (vide sir James Mackintosh, miscellanea philosoph.) ejus
restaurationem, utpote nostris temporibus necessariam, plurimum
desiderari, non sine admiratione novimus, Interea tamen jam plurimi
tentarunt sub uno nomine theologiae dogmaticae, posivitam, pole-
micam et scholasticam theologiam complecti; et 1111116 111 quaestione
ponitur, utrum Scholasticae theologiae titulo nomen theologiae Dog-
maticae substituere conveniat. Quod ut fiat, suadent quidem et
nominis, de qua diximus, ambiguitas et usus modernus; verum etiam
dissuadent pericula novitatum, qnae nullibi magis quam in theologia
timendae sunt: sublato enim nomine, res ipsa J'am facilius tollitur.

Ad regulas in genere. Cum plurimi tractatus theologici in-
veniantur typis mandati, in quibus praescripta Societatis circa doctri-
nam S. Thomae rite servantur, et ordo materiarum omnino consentit
cum iis, quae statuta sunt; videntur ea, quae passim de illo ordine·
in regulis occurrunt, tuto omitti posse, eo magis, quod plurima
occurrant cum nostrorum temporum ratione et consuetudine ubique
recepta et approbata minime consentientia, et quae insuper abusus
quosdam hodie non amplius existentes nec tam facile resuscitandos
redarguunt: huc maxime spectant regulae 7 611). Quod ad reliquas

