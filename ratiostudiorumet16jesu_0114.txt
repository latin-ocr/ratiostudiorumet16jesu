90 Schriftliche Uebungen.

 

tandas velim, quae vernacule duntaxat suis dictant, significata disci-
pulis e lexicis conquirenda relinquunt: licebit tamen imitari eatenus:
1. Ut primitiva seu Derivata, quae J'am edidicere, 2. Phrases ac modi
loquendi ex authore explicati ipsis nempe permittantur, 3. Saltem in
Suprema Grammatices altero semestri, et alternis cum et sine signi-
ficatis dictetur. In eam rem magnopere suadendum est, ut Paeda-
gogum Latinum P. Bayer Germanico-Latinum, simul et Latino—Ger-
manicum sibi loco Frisii comparent.

Praeter argumentum jubeantur interdum brevem aliquam Cice-
ronis versionem Themati adscribere, ut regula monet; et benevertet
iis, qui suapte quotidie id diligentiae auctarium adJecerint.

Si quae servari e more nostro poterunt, servandae sunt regulae,
argumenta dictanda, et domo afferenda sunt quotidie praeter diem
Sabbathi, etiamsi nulla dies vacationis intercedat.

Quavis Hebdomada semel in schola scribetur, aut, si Rectori
videretur, bis, tum vero ita breve argumentum sit oportet, ut media
hora praelectioni Authoris ne detrahatur, idque fere die Mercurii, nec
longius argumentum, quam ut intra sesqui horam absolvi possit, ne
semihora praescripta explanationi detrahatur: quae tamen explanatio
omitti poterit, cum semel quot mensibus pro Imperio scribitur.

De scriptione seu compositione.
(Inops, Ratio et via p. 131—134.)

Haec exercitationum scholasticarum jure princeps habetur, ut
observat Sacchinus in Paraen. c. 7 n. 7. De qua sic nobis Regula
praecipit: Scribendi argumentum non dictandum ex tempore, sed medi-
tato et fere de script0; quod ad imitationem Ciceronis, quantum fieri
potest, ot ad normam cujusdam narrationis, suasionis, gratulationis,
admonitionis aliarumque id genus rerum dirigatur, et quidem tum
Latina lingua tum patria scribendum esset, ubi dictatur ad verbum.
Dictatum porro statim Magister jubeat recitari: explicet, siquid forte
difficilius3 vocabula, phrases aliaque praesidia subministret semperque,
excepto Rhetore, inter dictandum admoneat, quo modo quaevis pars

