Deutsehe Reformvorsehliige fiir die R. st. 1829. 393

 

dere, facile adjiciet. Sic nunc fere ubique, saltem extra Italiam. De
reliquis huc spectantibus infrai

Ad regulas 16 et 17. Repetitionum, recollectionuin ac disputa-
tionum modus ae numerus videntur omnino pendere ab ordine prae-
lectionum, qui in aliquo collegio in more positus esset, necnon ab
indole auditorum. Hie loci nihil impedit, quominus philosophiae
professor repetitiones ac disputationes praescripto tempore, vel etiam
actus solemnes, ut habetur reg. 19, instituat3 verum omnino difficile
foret adigere auditores ad audita inter se recolenda juxta reg. 16.
Alibi haec commode fient, superiora vero magnis difficultatibus im-
pedientur, praesertim ubi multi sunt professores et scholae pro studiis
superioribus. Itaque etiam hic attendendum videtur ad ea, quae
supra §7 ad reg. 14 retulimus.

Ad reg. 20. Ratio formae in disputando, prout in hac regula
describitur et ordinatur, hodie plurimos ubique adversarios inveniet.
Nihilominus tamen, juxta dicta §7 ad Titulum, prorsus retinenda
videtur tamquam optimum adjumentum ad exactam scientiae notitiam
acquirendam, et ad vitandas aberrationes hodie in re philosophica
valde frequentes ac saepe periculosas. Interea tamen id jure merito
desiderari posse videtur, ut, pro hodierno disputandi modo, ubi is
adhuc viget, non satis habeat defendens cum arida prorsus respon-
sione: concedo vel nego, vel distinguo majorem aut minorem:
sed simul explicet, quo sensu rem intellectam velit3 lieet tamen, ut
in eadem regula notatur, suas rationes et· declarationes obtrudere
non debeat invitis, certe, ubi scholasticam methodum retinere volumus,
omnia simul vitare debemus, quae dedecus in illam conjicere possent&
et nihil hodie magis perosum est, quam Jejunum illud concedo,
nego, distinguo, quae verba etiam e rudioribus 1111115, modica tan-
tum praemissa exercitatione, apposite balbutire addiscet, si praeterea
nihil amplius requiratur. Minime tamen intendo aliquam in illius
regulae verbis mutationem proponere3 utrum id expediat, necne,
saltem in gratiam non quidem nostrae societatis hominum, sed exter-
norum, in quorum manus studiorum ratio devenire posset, id pru-
dentioribus discutiendum relinquo.

