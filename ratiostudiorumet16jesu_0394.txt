370 Statuten des Sittener Kollegs um 1824.

XVI. Post scholam Professorem comitentur ejus discipuli ad
Templum brevem Sanctissimi Sacramenti adorationem peracturi, dein
non vagentur otiosi per plateas; sed mox quisquis domum se con-
ferat et assignatum pensum diligenter et attente compleat; praescrip-
tas lectiones memoriae mandet ita, ut eas recitando nec haesitet,
nec verba pluries repetat: Praeceptorum Auctorumque explicationes a
Professore factas iterum iterumque recolat, tempusque utiliter impen-
dant ante et post scholas. Licebit in aestate deambulare usque ad
signum Salutationis Angelicae, et non ultra, ne quidem diebus
Dominicis aut Festis, nec diebus recreationis.

XVII. Omnes a grammaticis ascendendo ad Pliilosophos inclu-
sive latina, Principistae vero ac Rudimentistae Germanica utantur
lingua. Omnes autem ita serio incumbant studiis, ut singulis annis
quisque ad superiorem possit ascendere scholam, ad quam nemo
promovebitur, nisi in examine veram attingat mediocritatem; qui
vero post biennium in eadem schola confectum inhabilis judicatus
fuerit ad superiorem scholam, (Principistis exceptis) a scholis penitus
exulabit.

XVIII. Exteri, qni Sedunense Lyceum aut Gymnasium adire
cupiunt, adsint diligenter omnes in Festo SS. Simonis et Judae,
28. Octobris, et nemo in fine anni scholastici, aut in festis Natalitiis
et paschalibus abire audeat, antequam omnibus Feriae concedantur.

XIX. Qui, morbo aut alia gravi ratione impeditus, alicui ex
communibus Pietatis exercitiis, vel scholae interesse haud poterit,
absentiae suae Professori det rationem.

XX. Demisso animo quilibet 11011 solum monitiones ac reprehen-
siones, sed poenas suscipiat, sive minores, quas Professor aut studio—
rum Praefectus imponet, sive maJ'ores, quas ab alio correctore infli-
gendas mandabit pro ratione, qualitate, aut frequentia delicti. Qui
se poenis subjicere detrectant, qui ad praescriptas regulas nolunt
mores componere, omnesque contumaces, refractarii, et scandalosi, si
qui essent (quod Deus avertat), cujuscunque status, gradus et con-
ditionis sint, e catalogo Congregationis et ex studiosorum albo elimi-
nabuntur, publice affixa scheda ad valvas Templi Congregationis et

ad valvas Lycei et Gymnasii.
O. A. M. D. Gl.

