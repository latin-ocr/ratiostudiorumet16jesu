444 Neue Studienvorschlage der deutschen Provinz 1830.

Institutio eorum, qui per biennium etc.

Ad Titulum. Omnino necessarium videtur, ut in singulis Pro-
vinciis sint qui Theologiam repetant, sint quoque qui philosophicas,
physicas, mathematicas et juridicas disciplinas accuratius perpendant.
Alioquin vix unquam boni Professores haberi poterunt. Cursu enim
Theologiae absoluto vel incipiunt docere superiores facultates, ad quas
saltem per annum unum alterumve imparati accedunt cum magno
auditorum et existimationis propriae detrimento, vel in inferioribus
scholis aut aliis officiis detinentur per aliquot annos, quo tempore
aut otium aut animus deest, ut alicui scientiae vacent. Imo ex-
perientia constat, illos, qui finitis studiis ad cathedram aliquam ad-
hibiti non fuerunt, aegre postea ad docendum applicari. — Quod
praeter Theologiam aliae quoque disciplinae repetendae sint, ratio in
eo posita est, quod hujusmodi scientiae tanta hodie incrementa
ceperint, ut post cursum ordinarium cum dignitate et eruditione
tractari non possint.

Ad reg. 5. Quae hic de S. Thomae habentur, moderari oportet
ad normam reg. 9 ξ 2 Prov.

Ad reg. 10. Hic etiam recurrit doctrina S} Thomae defendenda.

Ad reg. 13. Cum in Germania jus canonicum universum per—
tractetur ac porro pertractandum videatur accurate, utpote quod fons
est uberrimus multarum novitatum, quae Ecclesiam in his regionibus

subvertunt, petitur, ut haec regula aut omittatur, aut ita statuatur,
ut necessitatem nullam inferat.

Regulae adjutoris Magistri sive Bidelli.

In genere. Quae ad munditiem et ornamentum scholarum per-
tinent, curantur a viro aliquo laico; reliqua vero committi quidem
possent alicui discipulo, sed omisso aut mutato nomine Bidelli, prout
annotatum est ad reg. Comm. Prof. sup. facult.

