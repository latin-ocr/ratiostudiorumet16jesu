166 Gymnasial - Padagogik 1736.

 

VIII. Verberibus tamen haud erit prorsus abstinendum, dum-
modo caveatur, ne ali0, quam virgarum, instrumento, neve, nisi
parcissime omnino, infligantur. (Sacch. loc. cit.) Sed neque manu
quisquam percutiendus est, aut capillis trahendus vel auriculis.
(P. Theod Busaeus n. 8.) Ad extremum autem illud, quod maximum
omnium habetur, virgarum supplicium, nisi conscio Superiore causam—
que approbante, veniri nunquam debet. (Ordin. Prov. §8 n. 43.)

IX. Majores poenas, ob ea praesertim, qnae extra scholam
pueri deliquerint, sicut et eos, qui plagas recusant, praesertim si
grandiores sint, Magister ad praefectum rejiciat. (Reg. 40 Com.)
Atque ita juvabit, si qui poenam etiam leviorem detrectent, eos pri-
mum severius commonere3 deinde terrere minis, tum, si usque reluc-
tentur, non urgere porro, sed ad Praefectum denique remittere.

X. Qui plagas, etiam a Praefecto intentatas, recusant, aut co-
gantur, si tuto possint, aut, si quando id indecore fieret (cum gran-
dioribus videlicet) iis Gymnasium nostrum interdicatur, Rectore tamen
antea consulto, sicut et iis, qui frequenter absunt a schola. (Reg. 39
Praef.) Alias quoque, cum nec verba, nec Correctoris officium satis
esset, et in aliquo emendatio non speraretur, aliisque esse offendiculo
videretur, praestat a Scholis eum removere, quam, ubi parum ipse
proficit et aliis nocet, retinere. Hoc autem judicium Rectori, ut
omnia ad gloriam et servitium DEI, ut par est, procedant, relin-
quetur. (Reg. 40 Praef.) Quod si casus aliquis acciderit, ubi in
remedium offendiculi praestiti satis non esset a Scholis expellere, ad
Rectorem Praefectus referat, ut is videat, quid praeterea conveniat
providere. Quamvis, quoad ejus fieri poterit, in spiritu lenitatis,
pace et charitate cum omnibus conservata sit agendum. (Reg. 41
Praef.) Reditus autem ad Scholas nostras nemini pateat eorum, qui vel
semel ejecti sunt vel ultro sine legitima causa discesserunt, quin prius
Rector admoneatur: cujus erit, quid expediat, judicare. (Reg. 42 Praef.)

Restat, ut, quo pacto quibuslibet poenis utendum sit, exequa—
mur. Igitur

Ι. Magister nec in puniendo sit praecepS, nec in inquirendo

nimius. Dissimulet potius, cum potest sine cujusquam damno.
(Reg. 40 Com.)

II. Propter domistica delicta pueri non plectantur in schola,
nisi raro et magna de causa. (Reg. 38 Praef.)

