Gymnasial - Piidagogik 1736. 171

8. Verkehr mit den Collegen.

De scholasticae institutionis adjutoribus et administris.
(Kropf p. 270ss.)

Reliquum est, ut, quos Magister in gubernandis instituendisque
discipulis adhibere adjutores, quosque administros possit, assignemus.
Eorum alii sunt, qui domi seu ipso in Collegio: alii, qui foris: alii
rursus, qui in schola commodare ad id operam queant: domi vide-
licet Magistri Collegae, fores parentes et paedagogiÍ¾ in schola cen-
sores et decuriones. De singulis commemorandum nonnihil pro fine
ducimus.

Primum de Collegis illud exploratum est: auxiliis mutuis facul-
tatem geminari singulorum, ac tanquam plurium promota manibus
divinae gloriae publicaeque utilitatis negotia geri felicius. Charitatem
igitur atque concordiam inter se et cum Praefecto Magistri omnes
omni conatu teneant foveantque. Seorsum autem unusquisque ad
eum se modum gerat, ita colat socios atque observet, offensiuncula-
rum materiam et occasiones ita praecipiat, atque amoliatur, ut nus-
quam rimulam religiosa faciat conJ'unctio, nusquam labem patiatur.
Quicquid adversae suspicionis vel sinistrae aemulationis praeseferre
speciem potest, omni ope devitet. Ubicunque Collegarum incidat
mentio, animi in eos benignitatem palam faciat, et honorificam de
virtute eorum, de doctrina, de humanis dotibus, de naturae indu-
striaeque ornamentis opinionem testificetur. Ultro libenterque audi-
tores idoneos ad superiores promoveat Classes. Gradum vero ad eas
ubi fecerint, neque cum iis amplius, neque cum aliis, qui ad se non
pertinent, quicquam sibi velit esse negotii. Quandocunque usus po-
poscerit (praesertim si Praefecti etiam nutus vel Rectoris accesserit),
opem vicissim atque operam lubentes inter se omnes conferant, mu-
tuisque consiliis et assiduis ad Deum precibus alii alios Juvent.
Sed neque omittant sive Praefectum ipsum, sive sese invicem con-
sulere, si qua vel levis dubitatio pupugerit animum. Detrimento
enim est seu timidus nimium, seu tumidus ac superbus eorum pudor,
qui de quacunque re et quocunque tempore aut loco interrogati, tan-
quam omnia scire ipsos atque habere in promptu necesse foret, di-
gnitatem agi existimant suam, nisi repente respondeant. Quo fieri

