528 Einfiihrung der neuen R. st. in der oberdeutschen Prov. 1834.

notae absolute accipiantur, non comparative, ita ut primus etiam in
aliqua classe ‘2de vel 3⁸3¹1 eJ'usdem notam quandoque obtinere possit
pro ratione suae doctrinae: vel postremi alicujiis classis, si a primis
parum differant sintque in ea classe eximii, primam ejusdem notam
obtinere queant.

Ad hoc scala ipsa notarum in testimonio expressa sit, atque
ipsi Examinatores in superioribus, Professores in inferioribus, dum
classes, etiam notas singularum classium alumnis assignent, quo exac-
tius litterae testimoniales expediri possint.

3. Quoad mores discipulos in 4 classes dividant: qui gravius
adversus mores et disciplinam peccarunt in 4? classe collocati sine
testimonio dimittantur, aut consilium abeundi accipiant.

Reliqui in 3 classes ita dividantur, ut qui in pietate et regu-
larum observantia mediocritatem superent Ι. notam, qui mediocritatem
attingunt II. notam, qui infra mediocritatem haerent III. notam obti-
neant3 harum notarum scala in litteris testimonialibus exprimatur.

4. Notae diligentiae etiam in litteris testimonialibus exprimantur
ad normam notarum pietatis (n. 3.).

§e

Disciplina Scholarum.

1. Ad disciplinam maxime facit exacta regularum observatio.
Imprimantur itaque et singulis mensibus in Rhetorica aliisque scholis
inferioribus praelegantur publiceque affixae sint regulae Externorum
Auditorum, quae in Rat. stud. continentur. Quae his pro locorum
ac temporum adjunctis adjicienda videntur, per temporarias superiorum
ordinationes suppleantur, ac discipulis tempore et loco debito an-
nuntientur.

Ubi hae regulae imprimi non possent, eas saltem transcriptas
Magister praelegat.

2. Discipulis omnibus singulis annis tradantur exercitia spiri-
tualia per tres circiter dies, vel ab initio anni, vel circa Pascha.

3. Communio in ordine ter in anno fiat: semel ab initio anni,
in coena Domini, et festo Si. Aloysii. Curandum, ut primae commu-
nioni in ordine alia confessio praemittatur.

4. Omnes discipuli vel pallio utantur, vel veste longa uniformi

