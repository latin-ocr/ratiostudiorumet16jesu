162 Gymnasial - Padagogik 1736.

 

ne ipse quidem Praefectus, nisi parce, illos evocare debet? Qui,
siquid in ea re peccetur ab aliis, Rectorem docebit. (Reg. 47 Praef.
stud. inf.)

Altera cura erit, 111 assiduis occupati pensis discipuli detineantur,
ne quid otii, neque in schola neque domi, supersit¹ Nihil pestilentius
puero est cessatione et otio; quod cum omnibus sit omnium origo
malorum, multo magis est pueris. (Sacchin. c. cit. n. 2.,· Diligentiori-
bus autem ac provectioribus extraordinaria quaedam studia, inquibus
domi, dum vacabit, ponant operam, assignari poterunt, maxime in
Classe Humanitatis et Rhetoricae, verbi gratia legendi authores Latini
Graecive, concinnanda oratio, poema componendum, scenicus aliquis
ludus uni pluribusve tribuendus: quae domi sedulo parata proferre
in lucem postmodum licebit. (Iuv. (κ cit. a. 2.) At nullam cuivis a
communibus scholae exercitationibus, Praefecto inconsulto, Magister
immunitatem dabit. (Reg. 11 Com.) Neque Praefectus immunitatem
ejusmodi, velut a versibus et Graecis discendis, praesertim diuturnam,
nisi gravi de causa, concedet. (Reg. 31 Praef.) Onerandi ergo sunt
assidue universi, sed leniter tamen et amanter, non austere ac duriter:
ut durare sub fasce et possint et velint. Eruntque excogitandae
rationes, quibus laborum assiduitas mitigetur. Et vero parvulorum
animos qui apte capere ac tractare sapienter sciat, potius assequetur,
ut maj0ra expetant injungi sibi opera, quam ut fatigentur injunctis.
Quodsi (ut paulo post commendabimus) Magister noverit aemulationis
etiam cujusdam inter discipulos faces accendere, tum vero minime
licebit eis esse otiosis, sed, ut venantibus pilave ludentibus jucundi
sunt labores, ita illis dulcissimi erunt libri suavissimaeque lucubra-
tiones, sive ad victoriae petendum decus, sive ad acceptae cladis
dedecus abolendum. (Sacch. loc, cit.) Cavendum denique, ne quid
oneris justo gravius et iniquius, etiam multae causa, adolescentibus
unquam imponatur: quippe quod excutitur potius, quain perfertur:
neque incommodis vacat facile ac detrimentis. (Iuvenc. loc. cit.)
Addi autem hoc loco id potest, ut alienis a schola negotiis ne occu-
pentur. Nam et lege cautum est, ne Praefectus ullo tempore dis—
cipulorum opera aut ad scribendum aut ad ullam reni aliam utatur,
aut alios uti sinat. (Reg. 45 Praef.) Quod item interdictum est Ma-
gistris per reg. 49 Com.

Iam ut ratio quoque studendi discipulis nostris per Magistros
praescribatur, per reg. 27 l'raef. stud. sup. constitutum est, monen-

