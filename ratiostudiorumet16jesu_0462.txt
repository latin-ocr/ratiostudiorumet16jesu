438 Neue Studienvorschlage der deutschen Provinz 1830.

hebdomadibus Historiae, Geographiae, Arithmeticae. Nec tantum
etiam temporis impenditur exercitio memoriae, quantum in regula
praescribitur, cum jam aliqua memoria recitentur ante ipsum scholae
initium, et professor soleat ante singulas praelectiones rationem prae-
cedentis praelectionis exigere. — Diebus vacationis alia exercitatio
non habetur nisi academica.

Ad reg. 4. Iam supra ad reg. 21-24 Comm. Prof. Classium
inf. annotatum est, fieri non posse, ut omnium scriptiones singulis
vicibus corrigantur; unde videtur solum indicandus modus reg. 22

Comm. Prof. Class. inf. praescriptus, atque hinc etiam caderet regula
sequens de exercitationibus inter corrigendum.

Ad reg. 6. Nostris in regionibus vix adhibetur Cicero ad prae-
cepta Rhetorices, cum maxime tradat quae ad eloquentiam Judicialem
pertinent, unde licet ad generalia Rhetorices praecepta adhiberi possit,
specialia tamen praecepta, v. g. ad eloquentiam sacram spectantia,
aliunde desumenda videntur. V. Ann. ad reg. 12 Comm. Prof. Class.
inf. Sunt qui putant, Rhetoricam vernacule esse tradendam quoad
praecepta, 19 quia putant, praecepta facilius capi, si vernacule,
29 quia aliquid concedendum est temporum necessitati, quae latinum
omne exturbatum cupiunt. Sed cum brevissima sint oportet prae—
cepta, et parum profecisse censendus esset qui praecepta hujusmodi
latine conscripta non caperet, retineri posset Rhetorica verbis Cice-
ronis conscripta, illustrata exemplis graecis, latinis, vernaculis, quae-
que eadem esset saltem in omnibus Collegiis ejusdem Provinciae.

Nostris in regionibus toto anni curriculo praeleguntur Poetae,
quod opportunum videtur vel ad ipsam oratoriam facultatem excitan-
dam atque fovendam.

Ad reg. 7. Cum petatur Rhetorica scripta ad usum nostrorum
temporum, videntur ejus praecepta inutiliter confirmari authoritate
aliorum Rhetorum: Opportunum hujusmodi quid esse poterat eo tem-
pore, quo omnes in ipsum textum Ciceronis vel Aristotelis commen-
tabantur. In Germaniae gymnasiis plane universis magno cum rumore
traditur disciplina separata, quae humaniorum lit-terarum veluti per-
fectionem docet, earumque institutionem omnibus numeris, uti dicunt,
absolvit. Haec disciplina Aesthetica vocatur. Hujus quidem disci-
plinae theoretica cognitione multum adjuvari potest magister sive ad
praeceptorum sive ad Authorum bonam praelectionem, verum non
existimamus ojus tractationem ex professo in nostras scholas esse

