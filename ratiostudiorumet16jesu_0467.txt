Neue Studienvorschlage der deutschen Provinz 1830. 443

 

 

non possint, ab ipsis initiis rite latinum addiscant et judicium simul
informent, dum genuinam verborum copiam ac proprietatem addiscunt.
Thematuin hujusmodi specimina coram exhiberi poterunt.

Regulae professoris infimae Grammaticae.

Ad reg. 1. Author latinus in omnibus fere Collegiis Cisalpinis
pro superiore ordine hujus scholae adhibitus est Cornelius Nepos, cui
adjungi possent Phaedrus et faciliora excerpta ex Cicerone. Nam
circa ejus epistolas idem dicendum occurrit, quod supra ad reg. 1
Prof. Gramm. mediae. —- Pro inferiore ordine author latinus est
Epitome historiae sacrae.

Ad reg. 2. De divisione temporis idem, quod supra ad reg. 2
Prof. Rhet. - Est tamen qui vellet, ut ad hanc scholam juvenes
praeparentur biennio, quo erudientur in lingua vernacula, et Arith-
meticam, Historicam et Geographiam praelibarent.¹) Quibus omnibus
rite peractis, dubium non est, quin altero anno Grammaticam infimam
absolvere possint3 et hac ratione perfectius latinam, graecam ac ver-
naculam linguam addiscerent, paucioribus scilicet materiis distenti.
Arithmetica vero, Historia ac Geographia diebus vacationis in Aca-
demiis privatis recolerentur. -— Sed contra est quod ad reg. 21 §L
Prov. annotatum est. Ceterum Praefecto studiorum inferiorum injungi
potest, ut severum se exhibeat in admittendo ad grammaticam infimam
et quemcunque rejiciat, qui vernaculam linguam prius non addidi-
cerit.

Ad reg. 3. De ratione corrigendi idem, quod supra ad reg. 4
Prof. Rhet. et reg. 21—24 Comm. Class. inf.

Ad reg. 7. Circa argumentum scribendi idem, quod supra ad
reg, 7 Prof. med. Gramm. -—- Optandum quoque, ut in utroque ordine
hujus scholae crebro ac sedulo exerceantur alumni in orthographia
linguae vernaculae, ut in altioribus classibus tradantur quandoque
dictata vitiosa, in quibus corrigant discipuli tum soloecismos tum
barbarismos.

 

¹) Wo gnte Elementarschulen sind, und die Knaben nicht zu fruh ans Gym-
nasium aufgenommen werden, ist fur all' dies vorgesorgt. Unser Referat stammt
aus der Schweiz und dem Jahre 1830.

