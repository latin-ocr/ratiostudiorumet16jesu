Aelteste Statuten des Wirzb. Pr.-Seminars. 1608. 301

 

mensae audient. nihil inde vel panis vel carnis vel obsonii auferent,
alias graviter a regente punientur. actis gratiis, quo venerunt ordine,
ad loca recreationi statuta se conferent. tempus autem recreationis
a prandio et coena erit unius horae, quo tempore honestae et mode-
ratae corporis recreationi suo quisque in loco vacabit. ludi autem,
quibus vacabunt, erunt pilae, globorum et similium honestorum.
alumni omnes cantum discant signo ad hoc dato. nec deinceps ulli
ad sacerdotium, nisi probe cantum noverint, admittentur. a fine re-
creationis ad studia redibunt. antequam studere incipiant, censor
orationem: »Actiones nostras etc« recitabit, quam omnes attente,
capite aperto, audient. qua dicta silentium alta voce indicet. et haec
oratio initio studiorum semper erit praemittenda. studebunt donec
primum ad scholas signum detur. quo dato cum sociis ad meren-
dam accedent, deinde ordine quo supra ad scholas. ubi autem om-
nium lectionum finis erit, domum reversi exercitio vacabunt in
aestate, in hyeme 111 alias ad studia redibunt, studebunt autem,
donec ad mensam pulsetur. post coenam ad recreationem, deinde ad
studia redibunt. hora octava dato signo ad orationem eo se statim
conferent, et examen conscientiae facient, post finem orationis singuli
ad lectum sese conferent et antequam censor »Misercre« dixerit,
omnes in lecto erunt. diebus sabbathinis fiet distributio officiorum
et in coena nominabuntur, qui lecturi ad mensam, qui precaturi mane
et vesperi »Miserere«, qui censores cubiculorum et studii futuri. haec
autem distributio ad praescriptum praefecti domus fiet.

De officio regentis.

Respublica etsi optimis praeceptis instructa sit, interim tamen,
si desint, qui curent, ut serventur, illam brevi pessum iri, necesse,
ita etiam in hoc collegio, si cui hujus cura demandata est, non assidue
in iuventutem alioqui satis pronam ad malum inspiciat et diligenter
attendat, num quae semel recte praescripta serventur, labi disciplinam
opus est. ut itaque regens istius domus officio suo in ecclesia peru-
tili et necessario probe fungatur multosque ad vineam domini ex-
colendam operarios instruat, ea, quae sequuntur, pro virili servare
studebit.

Extra collegium non pernoctabit, multo minus urbe, ut aliquot

