100 Correctur der schriftlichen Arbeiten.

maticae Classibus fere commodius emendantur singulas partes ac perio-
dos percurrendo seorsum et, ut quaeque lecta est a pluribus atque
expensa, corrigendo. Statim vero ut scriptionem primam Magister
clara voce legendam in manus sumet, simul efficiet, ut exemplum quis-
que proferant suum et sibi proponant. Urgendi 6111111 sunt omnes
atque adeo compellendi, ut scriptionis exempla bina semper afferant,
quorum alterum suis exaratum in chartis retineant sibi, alterum Ma-
gistro descriptum separatim exhibeant. Tum autem calamum prehen-
dant studioseque secum quod clare praelegitur taciti sublegant. Magister
ipse lente singula et particulatim pronuntiabit, errata nunc ultro
ostendet; nunc Jubebit ab authore vel ab aemulo vel ab alio quocum-
que, nec opinante, agnosci3 mox emendationem suggeret vel, ut pro-
mat aliquis, praecipiet, eamque ipsam una cum praecepto, a quo
aberratum erit, exiget ac protinus omnia, prout opus cuique fuerit,
in suum quemque jubebit exemplum referre. Quod ubi in una alterave
scriptione curatum fuerit, in reliquis licebit, ubi quid vitii occurret,
ab ipsismet statim pueris, maximeque ab iis, quorum incuria suspecta
erit, correctionem exigere, sic, ut improvisa interrogatio cunctis ad
attendendum sit stimulus. Interdum etiam segnioribus quibusdam suum
reddet exemplum, ut id corrigant privatim domi (appositis ad errata
notis) idemque ita emendatum notisque compunctum, una cum exemplo
alio castigato prorsus ac puro, ad scholam postridie referant. Sic
demum fiet, ut nihilo minus universi proficiant, quam si singulorum
perlecta singulis diebus, et correcta themata fuissent. (Reg. 22 Com.
Ordin. Prov. ξ a ni 12 Sacchin. loc. cit. Iuv. de Rat. doc. c. 2 a. 3 ξ 2.)

Correctam autem sic, ut dictum est, emendatamque scriptionem
Magister publice postea dictabit, atque in librum discipuli referent,
id quod in ipsa quoque Rhetorica fieri posse usus comprobavit, ut
fatetur Iuventius in Rat. doc. loc. cit. Faciendum autem, tum ut
accurate excipiantur omnia ex orthographiae praescripto, tum ut idoneo
verborum nexu ac dispositione, unde numerus quidam gratusque ora—
tionis veluti fluxus existat, contexantur. Quae duo in ipsa etiam cor-
rectione inculcanda sunt atque in singulis, quae recitantur, scriptio-
nibus requirenda, indicatis diligenter qui adversabuntur erroribus,
emendandique ratione demonstrata. Et orthographiae quidem prae-
cipua capita trademus Articulo sequente. Numerus vero scu apta
verborum dispositio, etsi rhetorum praeceptionibus quibusdam mon-
stretur, facilius tamen ostenditur exemplis usuque ipso ac lectione

