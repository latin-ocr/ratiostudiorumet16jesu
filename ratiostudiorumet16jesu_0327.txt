Aelteste Statuten des Wirzb. Pr.·Seminars. 1608. 303

 

rentes persaepe nec immerito queri soleant de sumptibus extra-
ordinariis factis a filiis suis, regens imposterum nulli facile potum
extra prandium aut coenam concedet, nisi iudicaverit expressam seu
tacitam parentum seu tutorum ac maecenatum adesse voluntatem. in
trimestribus rationibus ab oeconomo conscriptis, ne fraus committi
queat, singulas cum collegii visitatoribus inspiciet, examinabit, ad-
hibitis etiam convictoribus; sique in aliquo peccatum fuisse adverterit,
erroris oeconomum admonebit. regulas domus mensibus singulis et
quidem sexta feria vesperi in mensa legi curabit. singulis lunae
diebus, si quid in collegio occurrat referendum ad illustrissimum prin-
cipem, id scripto breviter exponet. diebus dominicis ut theologi in
praelectionibus iis potissimum, quae ad curam animarum spectant,
exerceantur, hora quinta vespertina repetitionibus et disputationibus
ipsorum intererit eosque in difficilioribus propositis dubitationibus
iuvabit. ut alumni in munere concionandi non foris solum, verum ·
etiam intra domesticos parietes exerceantur, aliquot iuxta eorum
nnmerum per septimanam, vesperi in triclinio e cathedra aliquid vel
ex evangelio vel de alio rei sacrae argumento docere jubebit, et primo
tempore, si impegerint, docebit, ne, dum errant, se nihilominus recte
dixisse arbitrentur. —- aliquoties per annum exhortationes ad alumnos
caeterosque convictores habebit, in quibus ea potissimum proponet,
quae in regulis minime observari adverterit. et cum parum collegium
maius a minore distet, singulis septimanis hoc visitabit et in mores
ibidem degentium inspiciet, ut paulatim eos, qui inde ad Kilianeum
transferendi sunt, cognoscere incipiat.

De alumnorum admissione aliisque, quae ipsos
concernunt

Cum in omni re, tum maxime inter adolescentes, qui ad dei
servitium et ecclesiae ministerium assumuntur, delectus habendus.
quanto enim excelsior status est, ad quem ipsi aspirant, tanto accu-
ratius de iisdem instituendum est examen. utriusque itaque collegii
visitatores et inspectores ante studiorum renovationem iuvenes, quot-
quot cupiunt in alumnorum numerum adscribi, diligentissime, ad-
hibitis eorum praeceptoribus, examinabunt et de singulis quae se-

