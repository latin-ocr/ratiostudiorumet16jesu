Gymnasial-Padagogik 1736. 159

 

pertinet etiam ad Praefectos atrii, ut liquet ex reg. 22 Rect. Scho-
larum autem Praefectus non solum, dum habentur scholae, in atrio
lustrando sit assiduus, verum ipsas etiam scholas ante datum signum
ad ingrediendum interdum lustret semperque ad atrii januam cunctis
exeuntibus praesto sit. (Reg. 44 Praef.) Curet item, ut Scholarium
ingressus in templum egressusve strepitu careat. (Reg. 45 ejusdem)
Atque ut confusio etiam et clamor in egressu e schola praecipue
vitetur, Magistro sive e suggestu, sive ad Januam spectante, proximi
quique valvis primi exeant3 vel alia ratione curetur, ut modeste
omnes et silentio egrediantur. (Reg. 44 Com.) In primis autem ipso
scholae tempore silentium et modestiam servandam Magister curet:
ut nemo per scholam vagetur, nemo locum mutet, nemo ultro citro-
que munera schedasve mittat3 ut a schola non egrediantur, praeser-
tim duo vel plures simul. (Reg. 43 Com.) Quam in rem nonnullas
Iuvencius capt. cit. a. 2 suggerit industrias, quas ut perutiles atque
adeo necessarias, singulariter Praeceptori commendamus. Prima
earum est, ut principiis occurratur, atque, ubi se tantillum commo-
vent pueri, statim comprimantur3 et si qui erunt levitate insigniores
aut ferocitate, paulatim variis artibus delassentur, ut Jugum ferre
leniter assuescant. Quod quidem si Infima praesertim in Classe pri-
moque ipso ineuntis anni tempore mature fecerit Magister, sane pro-
clivius omnia deinceps toto docendi curriculo magisque ex voto
fluent3 secus molestiis atque incommodis, dum in eadem versabitur
palaestra, nunquam non confiictabitur. Altera, ut, cum sua cuique
sedes assignatur (velut post scriptiones decretorias), tametsi dignitatis
profectusque ratio habenda erit, situs tamen atque ordo locorum ne
temere constituatur3 sed immodesti et petulantes applicentur ad
modestiores, quoad fieri poterit, turbulentique ac leviculi ad moro-
siores tardioresve adjungantur. Quorum autem suspecti jure sunt
mores collocentur inter eOS, quorum spectata sit virtus et castimoniaÍ¾
vel potius in aperto aliquo statuantur loco, ne forte morbosus agnus
contagione proximos inficiat3 id quod solicite cavendum Sacchinus
monet in Paraen. c. 19 n. 5, ubi et illud addit: incusandum esse
tanquam inurbanum, si quis usquam manus occultet, curandumque,
ut in propatulo semper ac supra scamni pluteum eas habeant3 poe-
namque proponendam, si quis secus habuerit. Tertia, ut ne sinantur
pueri argutis loqui digitis inter sese, aut micantibus oculis annuere,
aut missitare quicquam aliis, aut cessare omuino ac feriari. Scribant

