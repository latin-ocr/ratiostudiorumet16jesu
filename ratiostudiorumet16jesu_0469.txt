Neue Studienvorschlage der deutschen Provinz 1830. 445

Regulae externorum auditorum Societatis.

In genere. Agitur quidem de ratione studiorum nostris tem-
poribus accommodanda‚ videtur tamen etiam agi posse de eadem ad
pristinum statum in plurimis reducenda. Inter alia his 15 regulis
in aliquibus locis substituuntur alia, quae quidem idem complectun-
tur, sed sub alia forma. Hae tamen 15 regulae tot tantisque en-
comiis olim celebratae fuerunt, ut ex iis Societatis sama in docenda
juventute maxime accreverit. Tanta in illis elucet sapientia, ut nullis
non temporibus convenire debeant, et in sua brevitate omnia conti-
nent, quae ad juventutem bene educandam requiruntur. Hinc omnino
optandum, ut ubique restituantur suumque sortiantur vigorem, quia
certe nulla est natio, cujus moribus illae regulae offendiculo esse
possint, si forte excipiatur quod habetur reg. 13, qua prohibetur, ne
discipuli eant ad supplicia reorum, nisi forte hereticorum, quae
supprimi posset. Friburgi enim Helvetiorum ex antiquissima con-
suetudine non solum permittitur, ut adsint auditores suppliciis, sed, ut
adesse possint, etiam scholae vacant. — Ceterum, si forsitan variarum
regionum consuetudo plura in regulis requirat, nihil obstat, quo—
minus, approbante Provinciali, haec per modum appendicis aut de-
clarationis adjiciantur prioribus prorsus intactiS, quae certe nos tanti
facere convenit, quanti fecere patres

Regulae Academiae.

Ad reg 10. Nihil in his regulis mutandum videtur, nisi 19 ut
nomen Bidelli supprimatur aut mutetur3 29 ut in Rhetoricis exerci-
tationibus aenigmata omittantur, quae, praeter mediocrem eorum

utilitatem, propter ipsam divagandi necessitatem quandoque pericu-
losa esse possunt.

