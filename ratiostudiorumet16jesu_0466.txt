442 Neue Studienvorschlage der deutschen Provinz 1830.

privatum studium vix utilius impendi posse, quam ut scripto conti-
nuam laboriosae diligentiae fidem faciant auditores. Stilus epistolaris
latine et vernacule exercendus est, ut auditores, dum posthanc scho-
lam ludum litterarium relinquunt, quod in regionibus belgicis rarum
non est, saltem epistolium decens et honestum conscribere valeant.

Ad reg. 8. Quamvis negligenda non sit versio vernaculo-graeca,
imo necessaria sit, ut graeci Authores in posterum legi possint, prae
caeteris tamen ratio habenda versionis graeco-vernaculae: cum nostris
temporibus maxime exigatur, ut graeci Authores rite et facile intelli-
gantur, quin necessaria sit graece scribendi facilitas.

Ad reg. 9. Non repetitis vicibus per quadrantem horae graecae
praelectioni impenditur [sic], sed ter in hebdomada hora solida ponitur
in hujusmodi institutione.

Regulae Professoris mediae Grammaticae.

Ad reg 1. 19 In hac schola poni possent praeter declinationes
et conjugationes graecas, rudimenta quoque hujus linguae, ut facilior
dein sit graeci Authoris explicatio, qui nostris in scholis est Lucianus
expurgatus, 29 Nulla explicantur adhuc carmina latina. Author vero
latinus, praeter Caesaris commentaria, pueris jam propter recurrentes
semper belli eventus eosdem satis taediosa, est Cicero. Verum ejus
epistolae, quae adhuc solae adhibentur, si pauculas excipias, tales
sunt, quae non spernendam in historia romana eruditionem postulant,
ut aliquid amoenitatis iisdem aspergatur, quare operae pretium for-
sitan foret, si epistolis juvenili animo insipidis substituerentur selecta
aliqua ex eodem Authore v. g. historiae, commentationes morales etc.

Ad reg. 2. De divisione temporis idem, quod supra ad reg. 2
Prof‚ Rhet. Ι

Ad reg. 3. De corrigendi ratione idem, quod supra ad reg. 4
Prof. Rhet. et 21* 24 Comm. Prof. Class. inf.

Ad reg. 7. Aequali numero praescribendae sunt versiones lati-
nae ac vernaculae. V. supra ad reg. 3 Prof. suprem. Gramm. -—
Praeterea in hac schola et in infima grammatica habentur soluta seu
Themata ita composita, ut discipuli circuire difficultates grammaticales

