318 Statuten des Kolner Clericalseminars. Um 1615.

Parochiae curam et administrationem seu quodcunque et qualecun-
que officium Ecclesiasticum vel beneficium cum cura vel sine cura
suscepturum, eodemque in loco continuaturum, quoad altememorato
Archiepiscopo Coloniensi aut eiusdem deputatis visum fuerit. Regulas
practerea modumque in victu et vestitu Seminario praescriptum sub
praedictorum a Domino Archiepiscopo Deputatorum regimine et ob·
edientia obseruaturum‚ illisque duntaxat me studiJ‘s applicatarum,
quibus me Deputati Superiores destinauerint, suscepturum etiam ad
eorundem Superiorum arbitratum Sacros Ordines: Insuper studia
mea aut Seminarium nunquam deserturum, nullumque beneficium
Ecclesiasticum accepturum⁷ nec Religionem aliquam ingressurum citra
ipsiusmet Archiepiscopi scitum, consensum et obtentam in scriptis li-
centiam. Denique super his omnibus aut eorum aliquo, praestitoque
hoc a me juramento, nullam vnquam contra Domini Archiepiscopi
Coloniensis voluntatem a Sede Apostolica impetraturum dispensationem.
Sic me Deus adiuuet et haec sancta Dei Evangelia.

Puncta Examinis

proponenda Adolescentibus„ qui ad Archiepiscopale
Seminarium Coloniae aspirant, vt ad ea sua manu
et subscriptione, priusquam admittantur,
respondeant.

1. Quod sit ipsis nomen, cognomen, quae patria?

2. An legitimis et honestis sint nati Parentibus?

3. An sint pauperes, mediocres, aut tenuioris fortunae?

4. An parentibus nati Catholicis, an ipsi semper Catholici fuerint,
aut'vbi et quaudo conuersi?

5. An nulla infirmitate corporis aut vitio laborent, aut deformi-
tate notabili aliqua corporis impediantur?

6. An sint 18 annorum, si Rhetores; an nouendecim‚ si Logici;
vel quot sint annorum?

7. Quibus litteris et vbi operam dederint'.>

8, An alicui congregationi B. V. sint adscripti?

9. An vitae, morum et studiorum, et quale habeant testimonium?

