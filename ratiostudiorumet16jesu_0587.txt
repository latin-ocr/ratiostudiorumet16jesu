Anordnung des 3j. philos. Kursus 1858. 563

6. De rerum naturalium ortu et interitu3 de earundem muta·
tione et conversione. Atque hic, quoad expedire visum fuerit, de
variis cosmogoniae et geogoniae systematibus agatur, iis, quae impia
et absurda sunt, refutatis.

7. De vita in universum. De vita organica. De vita sensitiva,
ubi de anima bruti agatur.

8. Anima humana ex ipsa entis intelligentis natura demonstretur
non solum simplex, 11. e. partibus extra se positis non constans, sed
etiam spiritualis esse, substantia scilicet a materia ita independens,
ut sine ea et esse et operari possit; atque hac maxime immateriali-
tate essentialis ejus ab anima bruti differentia ostendatur. Probetur
deinde, animam rationalem non posse nisi creatione oriri, eamque
cum corpore ita conjungi, ut hujus sit vera per se atque imme-
diata forma, systematibus, quae hanc naturae humanae unitatem
tollunt, diligenter refutatis ¹).

9. De vi sentiendi atque in primis de sensu interno, num affec-
tiones tantum, an substantiam attingat, quomodo sensus ab intellec-
tuali sui cognitione differat: ubi eorum quoque refellenda est opinio,
qui existimant, conscientia sui, qua scilicet homo (pronomine Ego)
propriam personam asserit, primo et directe animam tantum, non
naturam anima et corpore constantem, comprehendi.

10. De sensu externo, sensoriis et sensationibus; ubi quaeratur,
quomodo et per quas sensationes corporum existentia cognoscatur,
et refutentur ii, qui per sensus objectum ipsis proprium vere cognosci
negant. Denique de imaginatione et somniis, ubi etiam aliquid de
erroribus phrenologorum addi potest.

11. De intelligendi facultate atque imprimis de idearum ori-
gine3 refutatis videlicet erroribus eorum, qui Empirici vel Sensistae
dicuntur, qui omnia a sensibus repetunt, necnon recentiorum Ideali-
starum, Kantii praesertim3 exponenda sunt systemata illa duo, quo-
rum alterum immediatam intelligibilium, sive in se ipsis sive in Deo,
perceptionem, alterum intelligibilium cognitionem per abstractionem a
sensibilibus defendit. Huic posteriori sententiae, quam 8. Thomas et
Scholastici Doctores communiter tenent, si in omnibus et singulis,
quae complectitur, adhaerendum Magistro non videatur, multo tamen

 

1) Litterae apost. SSmi Dni Nostri PII P. P. IX ad Emin. S. R. E. Card.
De Geissel Archiep. Colon. d. d. 15. Iun. 1857.

36*

