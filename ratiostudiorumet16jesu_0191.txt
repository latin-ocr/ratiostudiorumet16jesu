Gymnasial - Padagogik 1736. 167

 

ΙΙΙ. Non facile multa literaria vel alia quaevis poena toti Scholae
imponatur. Tum enini efferati dolore discipuli coeunt atque in Prae-
ceptorem numero freti conspirant. (Iuv. de Rat. doc. 6. 3 a. 1 et 2.)

IV. Usurpanda sunt genera poenarum in Scholis nostris usitata:
novis atque insolitis omnino abstinendum. (Sacch. l. 6.)

V. Dum verba sufficiunt errori corrigendo, ne addantur verbera.
Authoritate potius, quam severitate Magister sese tueatur. Tardiorem
se ad puniendum semper ostendat, neque tam odio adductum ad id
ipsum, quam amore ac necessitate compulsum. Iustas quoque re-
mittendae aut minuendae poenae causas libenter admittat. Plus
certe interdum ad emendandam culpam, praesertim occultam, proficiet
condonando poenam privatim confitenti reo, quam sumendo severeque
exigendo, cum id fieri sine detrimento potest. (Iuv. loc. cit.)

VI. Cum in omni omnino animadversione, tum vero maxime in
gravioribus, diligentissime providendum est, ut culpa digna poenae
re vera subsit, atque e converso, ut poena sit aequa culpae et com-
mensa, vel potius aliquanto minor. Incredibile enim dictu est, sive
falsam sive imparem ob noxam inflictae plagae quam acerbe urant3
quam defigantur alte in animis3 quam vix ac ne vix quidem ulla
unquam aetate obliterentur. Certa sit igitur atque explorata culpa3
et si fieri potest, nocens ipse agnoscat eam fateaturque. Quod si du-
bia fuerit, vel erit prudenter dissimulandum, vel poenae modus ex
dubitatione ipsa metiendus: idque ita, ut reus intelligat, vel suspi-
cioni quam obtulit, illam animadversionem deberi. (Sacch. et Iuv. l. c.)

VII. Multae graviores atque adeo pensa quoque extraordinaria
non nisi paucioribus et rarius injungenda sunt. In caedendo antem
maxime omnium cavendum, ne aut frequens Magister sit, aut nimius:
praesertim ne amare plagosi nomen videatur. Meminerit medicum
frequentibus morbis, inusitatis remediis, funeribus continuatis dede-
corari. Attendat item summopere, ne assuescant pueri verberibus
eorumque sensim metum deponant. Cum enim summum hoc ac fere
ultimum disciplinae sit praesidium, id ipsum si evanuerit, acta res
erit. (Sacch. et Iuv. 1ῐ c.) Quo loco juvat ad memoriam revocare
antiquam ordinationem P. N. Everhardi vetantis plura senis infligi
cuiquam verbera (nisi forte inusitata interdum noxa paulo pluribus
plectenda, de sententia Superioris, videretur), atque ipsae rursus
plagae ut moderatae sint semper, neque tam excrucient sontem, quam
castigent, praecipientis. (Ex P. Busaeo n 5.)

