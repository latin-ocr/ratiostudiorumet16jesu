Tagesordnung fiir die oberdeutschen Gymnasien. 1737. 63

 

receperit Magister, DEO per Christum, quem in aede sacra viset,
gratias agat; qui absint discipulorum quive redierint, expendat3 si-
quis gravius contra modestiam vel officii partem aliquam peccaverit,
observet ac simul prospiciat, quid remedii adhibendum, ne malum in-
gravescat mora. Deinde siquid residuum fuerit scriptionum perlustret,
scriptionem sequenti (lie dictandam adornet, authorem explicandum
et alia, quae usus tempusque postulabit, designet. (Iuv. loc. cit.
sub. finem.)

Ordo feriae III et V.

Itemque diei vacationis in quamcumque feriam incidentis.

Mane. Media VIII. (die vacationis hora VIII.) datur initium
scholae, fiuntque omnia illa, qnae §L assignata sunt pro semihora
prima Feriae II et IV. Erunt tamen paulo citius absolvenda, quia
praelectio authoris his diebus non recitatur, propterea quod memo-
riam discipuli satis habeant occupatam tum praelectione praecepto-
rum, tum ea insuper exercitatione, quam hora proxime subsequente
obeunt, sive acl eruditionem historicam, sive etiam ad Latinorum
verborum copiam comparandam, prout mox dicetur.

Hora VIII. (vel potius aliquanto ante) repetuntur praecepta
pridie explicata pro more, atque a Magistro nova explicantur. Qui-
bus in Rhetorica quidem et Humanitate authoris quoque explicatio,
at in suprema Grammatica explanatio quaedam artis metricae seu
artis condendorum eleganter versuum subjimgitur. In omnibus autem
Classibus exercitatio historica lectioque postea habetur. Atque in
tribus Classibus inferioribus ad verborum copiam conciliandam illa
insuper suscipitur exercitatio, quam sub finem horae ΙΙ. pomeridianae
Feria II et IV. suscipiendam ξ 1. dicebamus. Quippe hanc, etsi non
valde prolixam, crebram nihilominus, ac ferme assiduam esse idcirco
necesse est, quod Latina verba, nisi quadam exercitationis assiduitate,
neque imprimantur satis animo, neque retineantur. Ejus autem obe-
undae modum tam facilem infra (Capite 5. Art. 8. §2 Industr. 4.)
suggeremus, ut neque negotium ullum Praeceptoribus possit, neque
discipulis, nisi perexiguum, facessere. Caeterum his, qua praelectio-
nibus qua exercitationibus prout tempus patietur, nonnullam expediet
conjungere concertationem, nisi huic semihora scholae postrema im-

