Aelteste Statuten des Wirzb. Pr.-Seminars. 1608. 299

ad solem exponet. idem faciet cum lectis collegii, quorum et ipsi
cura concredita, ne a prandio, dum nihil intemplo agendum occurrit,
otietur. componet et horologium. tempore prandii et coenae iuxta
veterem consuetudinem mensis inserviet, sique notaverit, quempiam
panem aut candelam e mensis suffurari, eius rei cum regentem tum
oeconomum monebit. salarium 16 floreni, sicca praeterea mensa, in
solennioribus festis et in quadragesima media vini mensura.

Haec de cultu divino in templo academico. nunc de disciplina
collegii, cuius fundamentum cum in regulis et legibus positum sit,
idcirco, quae sequuntur, singulis alumnis et convictoribus observandae
proponuntur.

Disciplinar-Vorschriften des g. S. in Wirzburg.

Regulae domus convictorum.

Ad huius domus convictum nemo recipiatur, quin prius polli-
ceatur, sese rationem vitae communem cum caeteris secuturum atque
ad institutum domus a superiore praescriptum accomodaturum. quare
cognita eorum bona propensione, priusquam in domum ingrediantur,
quae subjecta sunt, ipsis proponantur. nemo suorum armorum custos
erit, sed apud eum deponet, cui hoc munus erit impositum. nemo
collegio sine facultate et comite, si assignetur, egrediatur. extra
collegium vero alia non adibit, quam illa, ad quae exire permittitur.
nec foris, nisi habita licentia pernoctabit, quae quidem difficulter, nisi
forte parentes, tutores aut amici veniam petant, concedetur. et ut
varii deinceps excursus evitentur, omnes uno mercatore, sartore,
sutore, aculario, bibliopola, lotrice etc. utentur, qui septimanis singulis,
certo die a domus superiore nominato collegium accedent interro-
gaturi, qua in re ipsorum opera desideretur. nemo mittat aut accipiat
schedulam ullam sine superioris consensu, cui prius erit legenda, ex-
ceptis iis litteris, quae ad ipsorum parentes aut curatores pertinent.
servabunt omnes ordinem domesticum surgendi, studendi, cubandi,
orandi, scholas accedendi et ex iis redeundi caeteraque officia exercendi,
quae ad totius domus disciplinam ipsorumque utilitatem pertinere

