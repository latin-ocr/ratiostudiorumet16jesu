186 Heranbildung der Lehrer 1619.

 

modi sunt Ciceronis quaedam, ut de Amicitia, Senectute, Elegiae
Ovidianae, Dialogi Pontani, Luciani etc.

33. In Humanitate et Rhetorica praeter Sabbathinas et alias in
ratione studiorum praescriptas Declamationes institui utiliter poterit
praelectio alicuius illustris Sententiae, loci v, capitis ex Auctore in
Schola explicati, recitatio e memoria libri alicuius v. partis illius,
nominatim alicuius libri Aeneidos in personas distributi, alicujus
eclogae. In Rhetorica etiam exhiberi poterit aliquod Senatus consul—
tum, judicium, sed absque apparatu solenniori personarum v. theatri.

34. Comoediae Tragoediae v. Dialogi et universe nullius Actionis
scriptionem aggrediatur quisquam Superior-e non prius praemonito,
atque eius argumentum et dispositionem in suos actus et scenas
approbante, et de sumptibus qui plus minus exigentur, et de toto
apparatu scenico cert-i quippiam statuente, et pro sodalitatibus nihil
uspiam Scenicum instituatur Provinciale inconsulto.

35. Accommodentur actiones omnes ad finem, quem Societas
intendit, ad motum animorum in detestationem malorum morum, pra-
varum consuetudimim, fugam occasionum peccandi, ad studium maius
virtutum, ad imitationem Sanctorum, quorum vitae si in scenam pro-
ducantur, non permittatur, ut de iis, quae bene et sancta gesserunt,
quaeque ad exemplum esse possunt, ieiune et obiter tantum agatur;
prolixius autem de figmentis ridiculis ad rem non pertinentibus, et de
quibusdam levitatibus puerilibus¹

36. Corrigatur vana illa persuasio, qua virtutes et vitia foeminea
potius quam virili forma et schemate repraesentanda putantur, nec
permittatur, ut ordinarie tanta varietas rerum in unam actionem in-
cludatur, quanto pro pluribus sufficeret, nec ut sine necessitate Per-
sonae multiplicentur.

37. Caveatur item, ne, quod justam reprehensionem habet, in
omni actione producantur Daemones, Mendici, Potatores, blasphemi,
pueri leviculi; choreae mortuales, explosiones fistularum, tractatio
armorum bellicorum et his similia non permittantur, nisi quando
argumentum necessario exiget, actioque in publico et sub dio coram
viris Principibus exhibenda erit.

