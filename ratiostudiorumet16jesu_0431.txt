P. Roothaan fordert zu neuen Studienvorschlagen auf. 1830. 407

 

observationes ad eum tempestive transmittere possint, ab ipso dein
Romam afferendas ac nobiscum fideliter communicandas.

Quo vero tutius ac certius finis, quem sibi Congregatio propo-
suit, obtineatur, sequentia commendanda visa sunt.

Nequaquam existiment Nostri, novam plane formandam esse
studiorum Rationem, cum etiam in Congregatione Generali superiori,
postquam omnes primum Societatis antiquae leges, atque adeo ipsa
quoque studiorum Ratio novo Decreto confirmatae fuissent, dein minime
quidem de ratione Studiorum reformanda actum fuerit, sed de eadem
Nostris accommodanda temporibus, quo intelligatur, quanta
cum reverentia hoc negotium tractandum sit, quamque non leviter,
⁷ nec temere quidquam in eo opere mutandum, quod et a summis viris,
collatis diu inultumque consiliis, redactum, et duorum fere saecu-
lorum experientia comprobatum, et ab ipsis etiam Societatis hostibus,
summis non raro laudibus commendatum fuit.

In primis itaque ΡΡ. deputati meditate considerent, semperque
prae oculis habere satagant scopum, quem S. P. Ignatius in studiis
Societatis sibi praefixit, majus sc et universalius Religionis bonum;
itemque ea, quae tum in Constitutionibus de scientiis discendis ac
docendis, earumque modo et ordine praescripta, tum in variis Congre-
gationibus statuta sunt

Deinde accurate totam Rationem Studiorum perlegant, ac seorsim
adnotent, ubi in illius dispositionibus aliquid ipsis occurrat, in quo
immutari aliquid, vel addi, vel auferri temporum nostrorum ratio
postulare videatur, Atque ista quidem omnia distincte tam circa in—
feriorum Scholarum studia ac methodos, quam circa superiorum Philo-
sophiae Theologiaeque tradendae normam.

Neque adnotare omittant, si quid forte in istius'regionis optimae
notae scholis utiliter inventum, neque a nostro fine alienum reperiatur3
vel si quid etiam praeter communem nostrarum Scholarum usum pro
istius regionis vel indole vel necessitate postulari a bene ac religiose
sentientibus desiderarive cognoscatur.

Omnes a Patre deputato acceptas observationes R? Vs, una
cum suis et Consultorum adnotationibus, Romam deferendas per ipsum
Ρ. deputatum curabit.

Postquam vero ΡΡ. deputati Provinciarum Romam convenerint,
quod fore optamus sub initium mensis Septembris, inter se conferent

