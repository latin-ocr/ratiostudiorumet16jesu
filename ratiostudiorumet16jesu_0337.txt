Hausordnung des Wirzburger Seminars. Nach 1608. 313

Ijsdem diebus ordinarie hora quinta pomeridiana finietur re-
creatio. Et humaniorum quidem litterarum studiosi themata sua
in sequentem diem expedient, Theologi et Philosophi vel intererunt
communi disputationi, vel privatim aliquid utiliter tractabunt.

Regulae famulorum.ยน)
(Seminarii Wirceburg.)
(L. c. fol. 346.)

1. Omnes audient Sacrum quotidie mane ante studia et vesperi
litanias, aut certe cum convictoribus examen conscientiae facient.

2. Confitebuntur more aliorum studiosorum, nimirum, si sodales
sint, octavo quoque die3 sin minus, singulis saltem mensibus.

3. Sine licentia non egredientur foras, multo minus foris per-
noctabunt.

4. Singulares Gonvictorum aliorumque studiosorum familiaritates
non quaerent, nec ab illis quicquam sine superioris scitu ement aut
dono accipient.

5. In omnibns officij sui negotijs plenam obedientiam praesta-
bunt, non tantum R. D. Regenti, sed etiam P. Ministro ac Praefecto,

6. Regulas communes convictorum, ordinem domus ac statuta
alia non minus quam convictores caeteri observabunt, quantum illorum
occupationes permittent.

7. Comprimis autem necessarium, ut sint fideles et bene affecti
erga Superiores et totam domum. Itaque nec ipsi aliquid eorum,
quae domi sunt, in suum usum convertent, nec alijs distribuent alio
modo, quam Superior statuerit.

8. Praeterea cavebunt, ne res sibi commissas (uti sunt supellex
et instrumenta domestica, candelae, ligna et similia) sua negligentia
amittant, frangant aut alio iniquo modo alienent.

9. Inscio Superiore nihil pro Convictoribus foris ement aut
vendent, imo nec litteras nec rem ullam aliam prius ad Convictores
deferent, quam Superiori ostenderint, nisi forte vestimenta eorum,
quibus peculiarit'er inserviunt, vel inferre vel efferre debeant.

 

1) Als Conviotsdiener wurden oft armere Studierende gebraucht.

