240 Gretser’s Mecoenas studiosorum pauperum.

 

scripsit3 eo quidem fructu, quem non solum in pluribus Academiis
ac Gymnasiis eiusdem Societatis, bene magnus Studiosorum pauperum
numerus gratissimis animis liberaliter nunc percipit atque ut speran-
dum, in dies magis percepturus est, sed etiam, qui in magnam Chri-
stianae Reip. utilitatem uberrime redundat. Permultos enim tali pio-
rum subsidio ac liberalitate in studiis adiutos variis in locis numerare
licet, qui in eos euasere viros, ut magna pietatis et doctrinae laude,
insignem nunc Deo, et ipsius Ecclesiae in animarum salute procu-
randa praestent operam, haud absque suorum Mecoenatum perpetua
apud bonos omnes commendatione, laudatissimaque memoria, et, quod
caput est, eorundem, apud DEUM bonorum omnium remuneratorem,
maximo merito. Verum quia huius opusculi exemplaria, cum aliis,
qui saepe vehementer ea expetebant, laboriosius huc usque calamo
communicari poterant, imo ob amanuenses minus doctos, variis men-
dis obnoxia magis reddebantur, non defuerunt, qui illa (utpote com-
muni luce non indigna) typis evulganda censuerunt, cum ut illorum
lectio gratior, ususque latior, tum etiam vt his ipsis Studiosis paupe-
ribus, apud piorum mentes inde permovendas, vtilior foret. Augustae
Vindel. 12.Ma1·tij, ipso S. Gregorij pauperum Patroni festo die,
Anno 1620.

index capitum.

Ι. Contribuere aliquid ad fundationes pro egenis adolescentibus
instituendas, maxime pium et salutare esse, probatur primum
ex communi ratione eleemosynae.

ΙΙ. Eleemosynam, qua egeni adolescentes sustentantur, esse per
se loquendo, Deo gratiorem, et utiliorem, quam sit eleemo-
syna alijS egenis collata.

ΙΙΙ. Deo gratius et Reipublicae utilius esse, si quid eleemosynae
contribuatur ad fundationem in communi pro multis quam si
eleemosyna sine perpetuitate conferatur.

IV. Per eleemosynam ad fundationem pro egenis adolescentibus
collatam, satisfieri posse praecepto naturali et diuino, de
eleemosyna danda, itemque de satisfactione suscipienda.

V. Contributiones ad seminaria studiosorum adolescentum mul-
tum a legibus ciuilibus commendari.

