Hausordnung des Wirzburger Seminars. Nach 1608. · 311

 

14. Pessime etiam consulunt bono nomini et disciplinae totius
Seminarij qui inscijS Superioribus vinum, cupedias aliasque lautitias
gulaeque incitamenta in domum inferri curant ijsque ad seducendos
alios et disciplinam perdendam abutuntur; ideoque ante omnia id cau-

tum prohibitumque oportuit.
15. Nemo externos in interiora domus inducat sine facultate

Superioris, multo minus ad convivium vel ad bibendum invitabit.
Nemo etiam Musaeum vel cubiculum aliorum accedet, aut cum alieni
musaei convictoribus conversabitur sine facultate Superioris, nisi

forte ad eandem classem pertineant.

Clerici Alumni.
(L. c. τοι. 345.)

16. Qui Clerici sunt meminerint, suae vocationis esse alijs
exemplo pietatis, morum gravitate et integritate praelucere. Itaque
prorsus cavebunt in sermone et gestibus saecularem levitatem et
agrestes loquendi et conversandi modos. Qui ad horas canonicas di—
cendas tenentur recitabunt illas convenientibus temporibus: matutinas
quidem cum laudibus pridie hora quarta pomeridiana; minores horas
mane, vesperas a prandio ante lectiones. Laudabile quoque esset et
fructuosum, si illi, qui tantum in minoribus sunt ordinibus, quotidie
ijsdem temporibus Officium B. M. virginis recitarent.

17. Optima Seminarij huius consuetudo iam obtinuit, ut omnes
octavo quoque die confiteantur peccata sua. Ea igitur accurate ab
omnibus servari debet, quo uberiorem a Deo gratiam et dona conse-
quantur. Quo autem die quis Sacram Synaxin adijt, valde consen-
taneum est, ut maiorem servet modestiam et plus temporis orationi

attribuat.

