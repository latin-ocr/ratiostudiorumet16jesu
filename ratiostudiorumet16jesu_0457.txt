Neue Studienvorschl'age der deutschen Provinz 1830. 433

29 Ut discipulis explicentur eorumque memoriae mandentur selecta
soluti ac ligati sermonis exemplaria. 39 Ut in explicatione latinorum
ac Graecorum authorum tales versiones adhibeantur, quae monstrent,
quale sit ingenium utriusque linguae, ita ut per interpretationem,
v. g. latinam, etiam vernaculae linguae indolem altius hauriant; quod
ut facilius fiat, Magistris permittendus esset usus versionum a Doctis
Jam factarum: impossibile enim est, Magister saepe juvenis et multis
aliis curis distentus accuratam expoliat versionem. 49 Ut pari fere
numero dentur exercitationes tum in latina tum in vernacula lingua.
Vide supra appendicem 119 6. — Sunt etiam qui vellent, ut Praecepta
Rhetorices et Poeseos vernacule traderentur, aliis pluribus et graviori-
bus contradicentibus, cum in scholis Rhetoricae et Humanitatis satis
latine jam capiant, ut facillime praecepta brevissima intelligere possint.
Historia vero, Geographia et Mathesis videntur vernacule tradenda.
Egressis enim e nostris scholis Alumnis saepius occurrit occasio collo-
quendi de his rebus cum aliis, imo examina ad gradum subeuntes et
inustam sibi ignorantiae notam reportant, si expedite et usitatis verbis
de his rebus nequeant, ut usuvenit, disserere. Si introduceretur in
hac re mutatio, non esset necessarium tot adhibere subsidia (ceterum
non negligenda) ad allevandum scholarum laborem et taedium. Prae-
cipuus enim labor discipulorum erit in retinendis explanationibus
historicorum et poetarum, in conferendis perpetuo inter se linguis per
versiones latinas, graecas, vernaculas etc, quae omnia varietatem
quandam inducunt et inserviunt ad pellendum taedium brevi sub-
repturum, si nihil nisi latinum juvenum auribus insonaret. Praeterea
accessoria, uti Geographia, Historia etc, si patrio sermone tradantur,
eo ipso jucundiora fiunt. Uno verbo, hac methodo semel admissa,
lingua patria magis fovebitur, et alumni nostri vitam civilem ingressi

non jam ut peregrini quidam in propria patria versabuntur, nec
Nostri de neglecta lingua vernacula, ut saepius accidit, arguentur.

Ad reg. 13. Optandum videtur, ut pari passu lingua graeca
procedat cum lingua latina, saltem quoad interpretationem authorum;
studium enim linguae graecae magni fit in Germania.

Ad reg. 14. Circa hanc regulam est aliqua opinionum discre-
pantia. Sunt qui vellent, ut ad duas horas tempus scholae matutinae
et vespertinae restringeretur, quia, ut ajunt, olim, quando non erant

Monumenta Germaniae Paedagogica xvi. 28

