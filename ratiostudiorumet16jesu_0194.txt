170 Gymnasial - Padagogik 1736.

 

cautis elabitur, perque domos omnemque spargitur civitatem; et quam-
vis a nobis alioquin stet causa, condemnant nos tamen dicta hujus-
modi, cum exprobrantur3 quae ipsa rursus neque negare fas est, neque
integrum a linguis animisque hominum amoliri. (Sacchin. c.12 et
Iuv. c. 3 a. 1.)

IV. Ne cuiquam certum supplicium affirmate prorsus minitetur
denuncietque, aut contra repugnantem altercetur insistatque idem
supplicium affirmare. Suboriuntur enim saepenumero causae, quare
omittenda sit poena, periculumque est, ne coactus cedere Magister vel
deprecationi parentum et authoritati, vel MaJorum imperio, suas minas
inanes fuisse doleat, reosque ex ipsa impunitate adversum se maiorem
sumere audaciam. (Sacchin. et Iuv. l. c.)

V. Nunquam poenas minetur discipulis universis„ cum nec punire
omnes unquam expediat. (Iuv. c 3 a. 2.)

VI. In quovis denique castigationis genere, seu verbis seu ver-
beribus multisve agatur, ita servandam sibi charitatis legem noverit,
ut nequaquam idcirco imminutam reus putet Praeceptoris erga se
benevolentiam, aut bonam sui existimationem, aut profectus sui spem.
Cum enim videt puer, excidisse se gratia, perdidisse famam et pro
desperato haberi, pariter ipse desperat, in partem omnia deteriorem
interpretatur, perfricat frontem, conatum ad meliora cum pudore ipso
prorsus abjicit. Quare publicis aeque ac privatis reprehensionibus
aspergere modicam subinde laudem oportet, culpam veroq si fieri
possit, elevare, reique melius in posterum gerendae spem magnam
ostentare. (Sacch. c. 6 et 12, Iuv c. 2 a. 1.)

Ad extremum⁷ totam hanc, quam descripsimus, castigandi ob-
jurgandique rationem ac moderationem impensius ut observet Ma-
gister, illud secum perpetuo reputet: quorum infirmam nunc videat
aetatem, et conditionem fortasse abjectam ac despicabilem, eos brevi
juvenes virosque fore et (quae rerum humanarum sors est) digni-
tatem forte opesque ac potentiam adepturos, quorum ambienda sit
gratia„ quorum ex voluntate nutuque pendendum: ac vel inde metiatur,
quem ponere modum dictis factisque conveniat. (Sacch. l. c.)

