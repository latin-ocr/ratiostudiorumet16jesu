440 Neue Studienvorschlage der deutschen Provinz 1830.

soribus Provinciae, rem totam decretorio judicio P. N. Generalis pro-
poneret.

Ad reg. 15. Die vacationis nulla solet haberi lectio, sed hac
die solet haberi consessus Academicus, ut dictum supra ad reg. 1.

Ad reg. 17. Addendum videtur, ut etiam vernaculae huius-
modi exercitationes habeantur. — ‘Ceterum hae exercitationes accom-
modandae sunt ad normam tentaminis publici, nec sorte in facultati-
bus superioribus prorsus omittendae, ne pubescens eloquentiae germen
inter scientiarum severiorum spinas ac tribulos omnino suffocetur.

Ad reg. 18. In nostris regionibus moris est, ut semel tantum
in anno, idque circa finem, auditorum elucubrationes affigantur, quia
alioquin nimius esset Magistrorum labor in corrigendo.

Regulae Professoris Humanitatis

Ad reg. 1. Cum gradus hujus scholae sit praeparare solum
eloquentiae, optatur, ut in hac schola, praeter praecepta generalia
de stilo, tradantur praecepta specialia circa faciliores tum in prosa
tum in versibus exercitationes, quales sunt Epigramma, Elegia,
Ecloga etc.; Narrationes, Epistolae, Orationes brffi'iores: ut scilicet
dein Rhetorica solum in poesi lyrica, dramatica et epica, et in elo-
quentia sacra et forensi occupari possit. Quod quidem in usu fuisse
apud Majores nostros vel inde patet, quod hac schola passim in Ger-
mania Rhetorica prima vocatur.

Hic etiam explicantur Eclogae Virgilii 1, 4, 5, 9. — Conficien-
dus quoque videtur liber praeceptorum pro hac schola, uti annotatum
ad reg. 6 Prof. Rhet.

Ad reg. 2. De divisione temporis idem observandum, quod

supra ad reg. 2 Prof. Rhet. Die tamen sabbati non fiunt repetitiones,
sed semel tantum in mense.

Ad reg. 3. De ratione corrigendi scriptiones idem observan-
dum, quod supra ad reg. 4 Prof. Rhet. et reg. 21—24 Comm. Prof.
Class. infer.

Ad reg. 5. Quod hic habetur de latina lingua, idem dicendum
videtur de lingua vernacula.

