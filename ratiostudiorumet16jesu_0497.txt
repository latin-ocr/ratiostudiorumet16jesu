Beibericht der Studien-Kommissare zur R. st. von 1832. 473

batur, fluit immutatio ex praecedentibus3 cum enim aliqui docere
debeant, oportet, ut sint qui discant.

N. 7. Ad re g. 9 ξ 1. Quodammodo necessitatem imponimus Pro-
fessoris Theologiae moralis ejusque lectionis audiendae per biennium.
Certe necessaria est Theologiae moralis cognitio omnibus societatis
nostrae sacerdotibus, ut suum ministerium cum fructu et dignitate
implere possint3 sunt tamen qui post quadriennium cum laude per-
actum mediocres valde sunt in iis, quae ad confessiones rite excipien-
das pertinent. —- Huic tamen necessitati audiendae Theologiae mo-
ralis, quae in casibus conscientiae sita est, contradicit P. deputatus
Italiae, tum quia putat in decr. 33 congr VII. agi de Theologia mo-
rali, quatenus est speculativa, tum quia nova lectione onerantur nostri
juvenes, caeterum jam nimium onerati. —— Clausula tamen, quae in
fine regulae apposita est ex eodem decr. 33, videtur conciliari posse
quod est in opinionibus discrepantiae.

N. 8. ibid. §3 Cum multis in locis esse debeant professores
harum facultatum, debent quoque esse qui iisdem applicentur, quin
idem onus omnibus imponatur.

N. 8. bis. Ad reg. 11. Additur, ut theses ex historia eccle-
siastica Scholasticis conclusionibus intermisceantur: si enim harum
facultatum sunt lectiones, aequum est, ut et theses defendantur ab
iis, qui his disciplinis studuerint.

N. 9. Ad reg. 12. -— 19 Regula haec immutata est ad mentem
decr. 16 congr. XXI„ ut habeatur aliquis, qui hujusmodi scholasticis
tradat sufficientem dogmatam notitiam. :29 Nulla facta est in regula
mentio de unica vel duplici quotidie lectione, quia vel duplex lectio
non est semper evidenter necessaria, nec unica plene sufficiens: quare
putavimus, numerum lectionum permittendum esse arbitrio Provin-
cialis. Mallet tamen P. Dep. Italiae, injungi duplicem lectionem, quia
unica ipsi vix sufficere posse videtur ad instruendos illos, qui acutioris
ingenii non sunt. 39 Dicimus, hujusmodi scholasticos posse assistere
lectioni Theologiae moralis cum caeteris, quia putamus, decr. 33
congr. VII. agere de practica Theologia potius quam de speculativa,
in quo quidem dissentit P. Dep. Italiae (V. supra N. 7.). Tandem
suggerimus, posse constitui Magistrum Compendiariae Theologiae
dogmaticae Theologum repetentem, tum ut succurratur penuriae mul-
tarum provinciarum, quae hominibus non abundant, tum ad normam
reg. 6 Rectoris, quae similia permittit.

