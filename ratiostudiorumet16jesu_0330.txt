306 Aelteste Statuten des Wirzb. Pr.-Seminars. 1608.

 

De convivio in primitiis alumnorum
ab oeconomo curando.

Ut omnis crapulae auferatur occasio, diebus illis, quibus pietati
ob primam hostiam deo litatam vacandum, deinceps celebraturis pri-
mum sacrum de pietate potius, quam de convivis epulo excipiendis
cogitandum erit. itaque ut moderata sint prandium et coena, nulli
ultra duos aut tres invitare concedetur. si qui tamen praeceptores
suos aut collegii inspectores etiam vocare volent, iis hoc permissum
sit. fercula bona sex aut octo parabuntur, quae ad istam hilaritatem
abunde sufficiunt, uec plura, ut omnis in cibo luxus evitetur, appoÎ‡
nentur. ut qui primum fecere sacrum ad vesperas mature veniant,
non multis horis in mensa haerebunt. vesperi quoque quo paratiores
sint, postero die ad rem sacram peragendam, coenam ultra sesqui
horam non protrahent. antequam alumnorum quispiam primitias
celebret, ea de re reverendissimus et illustrissimus princeps monen-

dus erit.

Officium scribae.

Obsonia pro culina comparaturus forum accedet, oeconomo ratio-
nem de omnibus redditurus, exhibito computario libello quotiescunque
petetur. rationes alumnorum et convictorum conscribet, quas nulli
tradet, nisi prius ab oeconomo, regente aut inspectoribus collegii
videantur et approbentur. clavem cellae vinariae non ipse, sed
oeconomus habebit, multo minus vinum aut esculenta praebebit, nisi
expressa habita a superioribus licentia. et si quidem suo officio non
probe fungatur et contra has leges peccet, vinum maxime alumnis et
convictoribus praebendO, primum fiorenus ipsi e salario annuo sub-
trahetur, secundo carcere, tertio dimissione mulctabitur.

Officium ianitoris.

Hyberno tempore media hora citius, quam caeteri, surget et
musaea inferioris ambitus calefaciet, deinde claves ad medium sextae
a collegii regente repetet, ad portam postmodum tota die diligenter
excubaturus. eorum nomina, qui ex collegio per diem egrediuntur,

