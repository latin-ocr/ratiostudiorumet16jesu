Arme Studenten in Augsburg 1609. 237

 

6. Habitabunt bini vel quaterni apud honestos cives Catholicos
de consilio P. Praefecti pauperum. Vitabunt nocturnas evagationes,
publica hospitia, ludos inhonestos et compotationes, denique malorum

hominum consortia.
7. Nullus pauperum Scholasticorum nostrorum in urbe ostiatim

stipem cantando vel quovis alio modo colligat absque expressa P. Prae-
fecti facultate, sed contenti vivant ea eleemosyna, quae in singulas
hebdomades cuique dabitur.

8. Constituatur unus ex cantoribus, qui caeteros singulis do-
minicis, festis et recreationis diebus in cantu per horam circiter a
prandio exerceat3 ad quem, cum vocabuntur, omnes aderunt et eidem
libenter obtemperabunt.

9. Munditiem servabunt, tam circa seipsos quam circa vestes
et habitationem. Libros ex cista pauperum sibi datos mundos et in-
tegros servare studebunt, ut alijs quoque postea usui esse possint3 et
hos ipsos abituri Patri Pauperum fideliter restituent.

10. Sacro quotidie qua par est pietate, et statis diebus Litanijs
decantandis intererunt, ut etiam diebus consuetis concionibus. Omnes
autem, quantum per aetatem licet, Sodalitati B. Virginis adscribentur,
et singulis mensibus aut etiam saepius Sacramenta confessionis et
communionis frequentabunt.

11. Mane surgentes orabunt quadrante horae flexis genibus, et
vesperi cubitum abeuntes per alterum quadrantem conscientiam quisque
suam examinabit.

12. Pro benefactoribus, tam vivis quam defunctis, orabit qui-
libet quotidie Psalmum Miserere vel unum e septem psalmis poeni-
tentialibus secundum ordinem, et die Sabbati addet Litanias Sanctorum3
item ter Rosarium B. Virginis quavis hebdomade recitabit.

--—-—————

Directiones aliquae pro Patre pauperum Scholasticorum.
1609.
(Ibid. fol. 348 b.)

1. Pater, cui pauperum Scholasticorum cura demandata fuerit,
vehementer ad hoc suum munus plenum caritatis et misericordiae
affici studebit. Habebit autem prae oculis, praeter sustentationem

