220 Heranbildung der Lehrer 1622.

 

alterius respondent membris praecedentiS‚ ut ode 6 lib. 1: »Decam et
Alciden puerosque Ledae, Hunc equis, illum superare pugnis nobilem«
Numerus in camnine quidem, quod uniformes habeat pedes et qui
minime varientur, non magnam habet difficultatem, si fugiantur hia-
tus, et adhibeantur eae caesurae, quae faciunt ad cujusque carminis
elegantiam. De quibus v. quae habet Georg. Fabritius lib. 6 de re
poetica. In carmine tamen hexametrO, ubi prioribus locis vel dac-
tylus vel spondeus ponitur, observandum est idem, quod de prosa
diximus. In elegia, quia temperata esse debet, fere alternis
ponuntur, neque adhibentur ita crebri spondei, ut in heroico et
bucolico frequentes dactyli. Ceterum illud etiam notandum est, inter-
dum brevius desinere sensum, interdum vero longius protrahi3 cum
longius protrahitur sensus, faciunt ornatiorem et digniorem dictionem.
Talis est illa comprehensio: »quae cura patrum, quaeve Quiritiuml«
Notum estin elegiaco non debere sensum protrahi ultra pentame-
trum. Illud fortasse non omnibus animadversum, non recte singulis
hexametris singulas sententias contineri, quod reprehensum est in
Tibullo in carmine ad Messalam3 Virgilius enim saepe in medio versu
vel finivit vel inchoavit. Contra in phalaecio non eleganter a medio
versu inchoatur novus sensus, sed desinente carmine fere etiam de-
sinit sensus.

Caput Vl.
De orationibus Ciceronis.

Pervenimus ad illud scriptionum genus„ in quo dominatur et
regnat oratio, neque tantum jam mulcet et delectat animos, sed in
quamcunque libuerit partem flectit ac movet, quod grande et sublime
orationis genus dicitur. Id nunc quomodo ab ipso eloquentiae fonte
trahatur. deinceps observabimus„ non quod omnes orationes Ciceronis
in sublimi genere versentur (sunt enim quaedam humiles, ut pro
Quinctio, Caecinna„ Roscio comoedo; aliae in mediocri et temperato,
ut pro lege Manilia, pro Marcello cet), sed quod in hac potissimum
parte operum Ciceronis sublime illud genus reperiatur. De oratio-
nibus priorum generum nihil praeter jain dicta observabimus, nisi

