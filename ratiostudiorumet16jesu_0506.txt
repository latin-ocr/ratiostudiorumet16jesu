482 Beibericht der Studien-Kommissare zur R. st. von 1832.

 

malo aliquatenus occurratur, petitur, ut in instructione aliqua ab
A. R. P. N. praescribatur omnibus Professoribus Superiorum facultatum,
ut quotannis conficiant exhibeantque Praefecto Studiorum vel Rectori
quaestionem aliquam ab authore praescripto vel nullatenus vel minus
accurate tractatam. Hac etiam ratione abundans esset materia, ‘e
qua dein libri elementares optimi pro singulis facultatibus componi
possent.

N. 59. Ad reg. 10. Fluit ex immutata regula praecedenti, in
qua jam est author aliquis praescriptus.

N. 60. Ad reg. 11. — 19 Ordo regulae immutatus, ut prius
ponatur, quod acrius urgendum est. ‘29 Vox >interdum« in »saepius«
ex eadem ratione¹); vigilantia Professorum circa lectiones exigendas
alit fervorem studiorum. 39 P. Deputatus Siciliae sublatam cuperet
obligationem manendi prope scholam per quadrantem, quia, suppressa
ex magna parte dictatione, plus temporis explicationi dari, plus etiam
interrogationibus discipulorum permitti potest& sed retinendam cen-
suerunt alii, quia consulendum est quorumdam timiditati.

N. 61. Ad reg. 13. Cum disputatum esset, quid nomine istius
mensis vacui veniret, aliis esse ferias autumnales, aliis praeter ferias
mensem examinibus destinatum opinantibus: quaeritur, quid sit mensis
ille, et dein postulatur, ut juxta interpretationem dandam regula

instituatur.
N. 62. Ad reg. 14. Regula immutata, quia omnibus una hora

sufficere videtur, maxime ubi sunt magni externorum concursus. Illic
enim et major ordinario habetur Professorum numerus, quorum aliqui
omittere cogerentur suam lectionem, si disputatio Sabbatina ad duas
horas protraheretur.

N. 63. Ad regv 14. Bidelli nomen expunctum mallent ΡΡ.
Deputati Galliae, Siciliae et Germaniae, quia ridiculum et vile est in
quibusdam regionibus; retinendum alii censent, quia in his regionibus
adhiberi potest vox adjutoris, et quia in aliis regionibus adhuc in
usu est nomen Bidelli.

 

¹) sc. immutata est.

