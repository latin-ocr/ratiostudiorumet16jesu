534 Die oberdeutsche Provinz iiber die neue R.. st. 1835.

 

 

Regulae Praefecti Studior. inferior.

Reg. 2. Non videtur ullibi sat clare expressum, disciplinam
morum in discipulis Classium Superiorum ad Praefectum inferiorum
spectare. Imo ex regulis ipsis potius sequi videretur, ei dirigendas
solas inferiores Scholas incumbere. Itaque cum usu contrario haec
morum disciplina quoad omnes alumnos ad Praefectum inferiorum
pertineat, id hic clarius explicandum videtur.

Reg 24. Praef. Cum saepius necessarium videatur statim fe-
riarum initio quibusdam indicare, quod ascendere nequeant, in re-
gula 24. quaedam latitudo danda videtur. v

Regulae Professorum inferiorum.

Reg. 3. Cum in multis locis mos non sit, ut ad Conciones
quadragesimales discipuli eant vel mittantur, ea pars regulae omittenda
videtur, quia vel antiquata, vel paucorum locorum propria.

Reg. 14. Quoniam in borealibus Provinciis per hyemem tempus
Scholae ultra duas horas mane vix protrahi queant, limitatio addenda
videretur regulae: nisi aliud loci consuetudo ob rationes le-
gitimas postulet.

Reg. 18. Non videtur, quomodo cum hac regula, qua linguae
latinae studium tam fortiter ac per omnia commendatur, stare satis
possit studium linguae vernaculae, quod hodie ubique sive a guber-
niis sive a parentibus adeo urgetur, et cujus defectus Scholis nostris
exprobratur.

Reg. 33, 234. Videtur addenda clausula: si discipulorum
numerus id patiatur etc: etinim ubi numerus eorum magnus est,
vix altera alterius Scholae discipulos cum propriis caperet.

Reg. 35. Mos eligendi Magistratus in multis saltem regionibus
ultra primam Grammaticae Scholam vix retineri potest: quia non
satis stimularet, imo in Scholis paulum altioribus nomina a graecis
vel latinis mutuari ridiculum videretur. Quare quaedam limitatio ad-
hibenda videtur.

