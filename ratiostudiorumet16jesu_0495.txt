Beibericht der Studien-Kommissare zur R. st. von 1832. 471

 

praesentibus circumstantiis provisum sit, et, si aliquando quae vigent
controversiae deferbuerint, integra tamen manserit hujus scientiae
tractatio: siquidem multae quae praescribuntur quaestiones fusius
aut pressius evolvi poterunt pro temporum et locorum ratione. Porro
totius doctrinae censuram in eo posuimus, ut in rebus, quae sunt de
fide aut eamdem proxime attingunt, Ecclesiae definitiones custodiantur,
et summa orthodoxarum Academiarum ratio habeatur: in quaestioni-
bus vero scholasticis S. Thomam Professores sequantur.

In philosophia, praeter Aristotelem expungendum magna, quae
haec scientia cepit, incrementa nos coegerunt, ut physicis aliquanto
plus et Mathematicis concederemus, quin propterea eadem ubique et
omnibus praescribenda putaverimus. Caeterum in conflictu opinionum
undique emergentium regulam ac normam constituimus, quam omnes
sequi debent, ut Philosophicis disquisitionibus facem prae-
ferat Theologia.

Pro Classibus inferioribus patrii sermonis solide perdiscendi
necessitas et disciplinarum, quas accessorias dicimus, institutio, quae
ab omnibus provinciis postulantur, in causa fuerunt, cur quotidiana
temporis divisio immutata, et praescriptae olim exercitationes ali-
quantulum contractae fuerint3 non enim alia [fuit] succurendi ratio,
gravissimae rei consulendi, quandoquidem vanum esset in generalibus
regulis praescribere quae in particularibus locum habere non possent,
aut ita leviter et raro has institutiones tradere, ut illusoriae omnino
censeri deberent. Hoc autem tempus, quod accessoriis tribuimus, in
latinae linguae detrimentum cedere nemo arbitrabitur, qui perpen-
derit, nos duas horas tum mane tum vespere huic praecipue linguae
integras servavisse3 si proin non nimium praeceptis haereatur, sed
potius in analysi ac imitatione authorum ac in scriptionibus proprio
marte conficiendis pueri exerceantur, facilis certe ac tutus videtur in
lingua latina progressus.

Neque nos praeteriit, quotidianis meditationibus totam studiorum
rationem perscrutantes, multas in ea industrias contineri, quibus, si
eaedem curiose, diligenter et constanter adhiberentur, facile studia in
collegiis nostris nova in dies incrementa caperent et ad antiquae
societatis splendorem propius accederent. Tanta est enim regularum
omnium junctura, tanta in iis elucet ars et sapientia, ut, si quid
forte in scholis nostris hodiernis minus prospere procedit, non adeo
antiquatarum quarundam regularum inutilitati, quam optimarum

