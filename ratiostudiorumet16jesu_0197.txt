Gymnasial - Padagogik 1736. 173

 

enim prodest male moratorum fovere multitudinem? Equidem pro-
videre oportet, ne cuiquam transfugiendi causam probabilem demus,
sed retinere potius cunctos quibusvis officiis nitamur. Caeterum ut
multitudinis cupiditate adducti vel latum, quod ajunt, unguem a recto
tramite deflectamus, errorem debemus maximum aestimare. Longe
profecto praestat, pauciores recte instituere, quam vel plurimos per-
peram. Secus etiam omnino, ac timeri posse videbatur, solet acci-
dere. Authoritas enim Scholarum Scholas frequentat. Authoritatem
rursus profectus conciliat, quem literae studentium ostendant et mores.
Profectus porro disciplina maxime continetur ac nititur. Salva igitur
illa servabit facile omniaq labefactata vero labem afferet et caeteris.
Ita fere Sacchinus in Paraen. capv ult.7 ubi prolixe satis de his disputat.

9. Verkehr mit (len Eltern.
(Kropf p. 275 s.)

Deinde cum parentibus (vel cum aliis, qnorum in potestate dis-
cipuli sint) necesse erit agere interdum, tum ut magis coerceantur
pueri, tum ut illi fiant de liberorum profectu statuque certiores.
Incutit enim non levem etiam grandioribus aetate discipulis metum,
sinihil eorum, quae actitant, clam esse parentibus suis intelligant.
Parentes autem consulere liberis suis longe melius et futuris praever-
tere malis possunt, si, quemadmodum ii se literaria in palaestra
tractent, tempestive doceantur. Admonendi proinde sunt in tempore,
seu coram seu datis literis„ si quos puerorum appareat segniter domi
studere; si quando absint a schola: si minus probis implicentur so-
dalitatibus: si tardiore sint ingenio et hebetiore, quam ut sperari
profectus queat: idque eo maturius conveniet indicari, quo cujusque
erit conditio tenuior: ne justam postea querelarum causam propinqui
habeant, seque inani spe diutius tractos a nobis vel etiam fraudatos
impensis doleant. (Sacch. in Paraen. c. ⁶21 n. 2 et Iuv. c. 3 a, 1.)
Proponendum autem Rectori erit, an ii per Praefectum vel alium
accersendi sint, vel etiam, si personae dignitas postulet, conveniendi.
(Reg. 46 Com.)

