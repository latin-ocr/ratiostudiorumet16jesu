190 Heranbildung der Lehrer 1622.

 

 

Exercitationes.

Prima omnibus, qui ad haec studia repetenda mittuntur, ante
omnia tradenda est Instructio Repetentium a. 1622. in provinciali
Congregatione facta¹), et si quid praeterea ad haec studia tractanda,
sive dum repetunt sive dum in scholis docent, ipsis usui esse possit.
Quibus utiliter adjungetur methodus seu ordo conficiendi adversaria
seu locos communes ut vocant.

Operae pretium erit, initio unam aut alteram hebdomadam e
Superioris arbitrio concedere Repetentibus, quibus fere nihil praestent,
quam nt rudimenta et librum primum Emmanuelis legant, expendant
et memoriae mandent una cum significationibus vocabulorum, quae
illis continentur, adeo ut tempore academiae interea nihil aliud trac-
tent, quam ut praecepta ista recitent, se mutuo ex illis examinent
dubiaque varia proponant. Non raro enim illa ignorantur, nec sine
illis tam commode progredi poterunt.

Posteaquam vero in hisce praeceptis sufficienter profecerint, tum
demum temporis distributionem supra traditam accurate observabunt
atque in academia matutina nnus aliquis, ad quem ordo pervenit,
lectionem e graeco auctore exponet, ac primo quidem eo modo, quo
in media (classe) grammaticae graecus catechismus v. iu suprema
Aesopi fabulae, deinde prout in humanitate graeei auctores expli-
cari solent,

Lectione finita ceteri dubia suumque de doctione judicium
libere, si rogentur, explicent et, si quid a modo in regulis scholarum
praescripto discesserit, monebunt3 quod etiam in latina academia
permitti debet. Sed advertendum hic est Praefecto s, Directori:
1. nt alios auctores exponendos non praescribat, quam qui in scholis
nostris explicari solent: hoc enim plurimum proderit aliquando doc-
turis: quinimo e Catalogo Perpetuo facile intelligere poterit, quinam
auctores sequentibus annis iisdem Repetentibus in scholis explicandi
sint; 2. ut a facilioribus ad modum et ordinem scholarum ad diffi-
ciliora progrediatur, et tamdiu in soluta oratione illos retineat, donec
in privata repetitione usque ad prosodiam graecam pervenerint: tunc
enim sepositis orationibus poeta graecus explicandus esset.

¹) S. die folgende Instruction.

