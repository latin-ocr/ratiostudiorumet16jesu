Deutsche Reformvorschlage fur die R. st. 1829. 399

111 unaquaque schola absolvat, qui usus in plurimis locis non sine
detrimento negligitur, adeoque ubique restituendus videtur.

Ad reg. 32. Haec regula vix potest executioni mandari, prae-
sertim ubi sunt studia superiora. Computatis enim disputationibus,
actibus solemnioribus etc., singulis hebdomadis et aliquando saepius
conveniendum foret, non sine magna professorum auditorumque mo-
lestia, necnon scholarum perturbatione. Hinc mirum non est, si haec
regula hodie nullibi observetur et olim raro observata fuerit. Hic
loci declamationes locum obtinent ter quaterve per annum in scholis,
et semel vel iterum publice cum apparatu, uti fit pro praemiorum
distributione. A quo tempore ille mos introductus fuit, maxima hic
loci (Seduni) viget inter discipulos aemulatio, crescit in dies bona
studiorum fama, et tantuin abest, ut inde studia et mores aliquod
detrimentum ceperint, ut contra nunquam major fuerit eorum pro-
gressus vel tutela.

ξ 18. Dc legibus praemiorum.

Ad reg. 1. Praemiorum numerus Jam usu recepto diversus
est. Multis placet sequens ordo, qui hic loci servatur.

I. In unaquaque schola:

1. Praemium ex progressu annuo, pro quo computantur omnia
examina et compositiones lectionumque notae de unaquaque materia
per anni decursum.

2. Ex doctrina Christiana.

3. Ex historia et geographia (quae duo, mea quidem sententia,
nunquam separari deberent).

4. Ex arithmetica.

ΙΙ. 111 utraque rhetorica.

1. Ex oratione seu amplificatione latina.

2. Ex lingua vel amplificatione graeca.

3. Ex oratione seu amplificatione vernacula.

4. Ex carmine, pro ratione loci et frequentia discipulorum vel
unum praemium, vel triplex ex carmine praemium distribuitur, id
est, unicuique linguae suum.

