Gemeinsame Convictsordnung der osterr. Provinz 1654. 267

6. Regens non permittat, ut quisquam de domo nostra praeter
Rectorem quidquam in sua familia imperet vel de Adolescentibus
disponat, ut emittendo Ι vel educendo eos foraS, etsi Minister nostri
Collegij foret. Quodsi praeter modum aliquid urserit quispiam in hoc
genere, serio illum moneat et ad Rectorem deferat. Pari ratione, si
ex nostris aliquos seu Patres seu Fratres sese rebus ad illud domi-
cilium spectantibus immiscere aut Patronos Adolescentibus contra
ipsum Regentem aut Praefectos eius se exhibere adverteret, mature
idem Rectorem moneat. Idem.

7. Singuli lecti habeant unam cortinam adversus lectum vicinum,
ne alter ab altero conspici possit.

8. Mensae benedictionem et gratiarum actionem extra Domini-
cos et festos dies recitent posthac Convictores omnes ordine, quae
tamen brevis sit atque ex officio Romano B. V. Mariae desumpta,
subiungendo tantum ipsi Benedictioni Orationem Dominicam et An-
gelicam salutationem, sicut et gratiarum actioni, quo nimirum hanc
formulam reliquo vitae cursu pro suo quisque statu saecularique
vocatione retinere facile atque exercere l possit. Alumni vero et qui
ad Ecclesiasticum seu Religiosum aliquod vitae genus iam nnnc desti-
nati sunt, Dominicis tantum et festis diebus recitent illam, quae in
Breviario Romano habetur.

9. Si quando nostri in Convictibus vel Seminarijs in morbum
inciderent, praesertim quando diuturnum futurum putant, ad Colle-
gium nostrum tempestive revocentur, quicunque illi sint: solvet autem
tale domicilium pro huiusmodi infirmis nostris pharmaca et reliqua
etiam, quae ratione infirmitatis comparantur.

10. Praefecti Musaeorum bona sint valetudine, qui et solidae
virtutis et maturitatis, nec mediocris conditionis habeant existi-
mationem, non autem eiusmodi, a quibus Rector in Collegio liberari
velit, ut cum disciplinae detrimento facile contemni possint. Ne item
tam crebrae fiant mutationes Piaesectorum, quae non possunt non
esse operosae et sumptuosae domiciliJs, permolestae vero l Adolescenti-
bus, dum coguntur novo Praefecto crebrius se accommodare. Alberus.

11. Regens non dabit licentiam Magistris exspatiandi et ad
civitatem eundi, sed eam debent petere a Rectore Collegij, sicut et
facultatem scribendi literas aut obsignandi, nisi Rector iudicaret per-

mittendum Regenti; neque claves habeant ad dispensam aut cellarium,
aut pro arbitratu ingrediantur. Montrnor.

