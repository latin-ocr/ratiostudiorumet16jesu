Schriftliche Uebungen. 89

 

 

 

ita fluida ac plana, et lectu jucunda, velut nihil de regulis cogitasset
author. ‚

Tertio. Facile sit argumentum, et puerorum viribus commen-
sum. Magni momenti monitum, et commendatissimum Professori esse
debet, ut volentes, alacres, spe bona plenos retineat discipulos; omni
industria excitet jacentium animos, tardiores cupiditate potius in melius
proficiendi, quam suppliciorum terrore accendat. Iam vero si themata
sint ita difficilia, ut quamvis adhibita diligentia haud dubie erroribus
a se implenda, et quod inde sequitur, paratas sibi et inevitabiles
poenas praesagiant, desperatio nempe incesset misellos, animo per-
turbato et velut obtorto collo accedent ad componendum, ac veluti
de fuga cogitabunt ante pugnam. Quis enim volens etcum alacritate
laborem suscipiat, e quo nihil mercedis aut laudis, certas prope cum
dedecore plagas sibi obventuras ominetur?

Ad deJectionem animi vulgo tam perniciosam evitandam, sapiens
est eorum consilium, qui hanc sibi regulam statuunt, ne argumentum
dictent, nisi quod a decimo quoque scholae sine omni errore, ab di-
midio vero discipulorum summum cum duobus aut tribus erroribus
compositum iri praevideat: ultra eorum vero captum fuisse illud sta-
tuant, quod nullus sine errore3 scholae medium cum quatuor aut
quinque Soloecismis fecerit.

Iusto difficiliora fiunt argumenta, 1. Si nimis multae difficul-
tates constipentur3 nulla prope periodi pars aliqua observatione vacet,
laqueis plena sint omnia; id quod anxios illos, animoque confusos
reddit Nihil tamen oberit, quin non recens modo, sed et prioribus
diebus vel hebdomadis explicatae regulae admisceantur, ne animis
levissimis ut solet, evolent.

2. Perturbationem item injiciunt themata licet facilia, justo
tamen longiora. Terrentur his pueri, et in primis ita fatigantur, ut
praecipitent postrema, et e persuasione tam longum argumentum vix
a se recte componi posse, reapse illud erroribus conseminent. E sapien-
tissimae regulae praescripto in infima quaternos, in media, ac forte
suprema septenos versus excedere non deberet. Quae domi compo-
nuntur, si longior sit a scholis vacatio, paulum prolixiora dictari con-
venit. Atque haec de argumentis, quae nostrae Provinciae more
vernacule cum Latinis significatis dictantur.

Equidem is non sum, qui Italicas, ac magna cumprimis Latini-
tatis laude florentes Gallicas, Belgicas, et Rhenanas Provincias imi-

