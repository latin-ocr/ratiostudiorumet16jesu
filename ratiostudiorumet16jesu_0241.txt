Heranbildung der Lehrer 1622. 217

 

egestas«, neque cum »i« sequente, ut »perfidia inimici< neque
cum »u«, ut »colligo uvas«. Ceteri occursus minus offendunt. Neque
vero id ita intelligendum est, quasi nullus horum concursuum facile
reperiatur, sed quod non committat Cicero, ut in eleganti periodo
saepius reperiatur. De consonantibus haec animadvertas: 19 non
committi verba, quorum extrema constent pluribus consonantibus, ut
»ingens stridor, pons fractus«, neque eas, quae vim habent plurium,
ut »exercitus Xerxis«, neque eas, quarum juncturam in eadem voce
latini fugiunt, ut quia latini pro subcedo dicunt succedo, non etiam
suavissime dicitur sub cineribus, vel ad cineres. Quare ejusmodi con-
cursus, etsi non tam anxie vitatur, non tamen frequentatur a Cicerone.

Concinnitatem, quod erat secundum, efficiunt quatuor figurae3
similiter desinentia, similiter cadentia, paria paribus relata et opposita.

Numerus spectatur in periodo, de qua primo semper videndum
est, an sit porrecta an circumducta3 nam si sit incisis divisa oratio,
minus est de pedibus laborandum. Deinde observandum, quot membra
periodus habeat; atque in his libris deprehendemus periodos fere tri-
bus membris aut quatuor, interdum etiam pluribus constitutas, idque
ita, ut nulla propterea supervacua verba inculcentur. Incisa pauca
reperiuntur: caesim enim dicere, aut humilioris est dictionis aut magis
incitatae.

Temperata dicendi figura, qualis est in his libris, productas
periodos amat. Ubi ergo periodi membra invenerimus, videndum primo,
a quali pede incipiat3 inveniemusque fere vel esse creticum vel
paeonem primum vel quartum, vel dochmium, vel dichoreum, vel mo-
lossum, v. anapaestum. Deinde attendemus ad duos postremos pedes
totius periodi, ubi reperiemus plerumque vel creticum sequente dicho-
reo, vel choreum cum molosso, vel dochmium, v. duplicem creticum,
vel creticum cum dactylo, vel trochaeum cum spondeo, vel jambum
aut trochaeum cum dispondaeo. Circa medios pedes minor debet
esse cura. Satis ergo erit observare, an materia periodi requirat
tarditatem an celeritatem vocis, an vero amplitudinem et majestatem
quandam, an quid inedium. Si celeritatem requirat, videbimus fre-
quentiores esse pyrrhichios, jambos, tribrachyes, denique plures sylla-
bas breves quam longas, si tarditatem, plures spondeOS, bacchios et
similes; si maiestatem quandam heroicam, paeones et dactylos, medio
fere se habent cretici. Nunquam tamen deprehendes. numeri causa
Ciceronem longius, quam par sit, verbum aliquod ab iis, cum quibus

