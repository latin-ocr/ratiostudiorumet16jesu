Allgemeine Regeln der Prafekten. 381

 

et a Praefecto convictus pendent, et dum ab adolescentibus, ut de-
bent, docilitatem et obedientiam requirunt, ipsi quoque eis exemplo
sint obedientia prompta et exacta.

9. Antequam quid iubeant vel severius aliquem reprehendant,
sedulo prius considerent, quo spiritu impellantur, num expediat hoc
momento tali modo iubere vel reprehendere et num pueri ita sint
dispositi, ut iussis obtemperaturi sint. Quod si iubendum tamen vel
reprehendendum censuerint, id paterna potius auctoritate et affectu,
quam dictatoria quadam dignitate et severitate faciendum: generatim
considerent: »quid valeant humeri, quid ferre recusent«. Maximopere
devitent altercari, quum quis pertinacem se ostendit vel idem iussum
bis tertiove distinctius ei repetere vel rem ad extrema urgere, si ad
primum mandatum obedire detrectet.

10. Raro expedit eodem quo defectus committitur tempore,
punire vel increpare, tum quia mens nonnihil exacerbata facile discre-
tionis limites vel re vel verbis excedit, tum quia. delinquens plerum-
que male dispositus nullum exinde fructum percipit. Sufficit coercere
eum a transgressione per signum, remittendo poenam vel obiurgatio-
nem ad aliud tempus. Animo praesertim exacerbato nunquam poena
infligenda vel intentanda est. Nil enim magis puerorum animos
avertit, inflammat, Superiorum suorum contemptum eis ingenerat,
quam quum ex passione vel affectu minus moderato eos punire vel
reprehendere cernunt.

Generatim sint in puniendo parci et tardi, ne puniant nisi ten-
tatis prius inutiliter ceteris mediis. Graviorem vero vel inusitatam
poenitentiam ne iniungant inscio P. Praefecto.

11. Quo rarior est admonitio et obiurgatio, eo maior percipitur
fructus, si aliquando adhibetur. Hinc ubi sine cuiusquam damno
fieri potest, expedit saepe dissimulare plures etiam defectus, ut com-
modo tempore iuvenis paterne et suaviter admoneatur. Caveant ne
ulli dicant vel ostendant, eum excidisse gratia, non aestimari amplius,
malam de ipso haberi opinionem etc, hoc enim ubi advertit puer,
facile penitus sese abiicit, fiduciam et animum omnem amittit fitque
pervicax et protervus.

12. Quo perfectior coniunctio cum Superiore tum mediato tum
immediato et quo maior unio et conformitas praefectorum inter se et
011111 magistris, eo maius robur, uberior fructus, eo certior finis tam
alti assecutio. »Unitis viribusl« Hoc dictamen nostrae domus sibi

