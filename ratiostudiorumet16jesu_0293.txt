Inspectio Semm. Pontiff. 1601. 269

 

 

Pontificiorum, non solum quia commissam fidei nostrae a sede Apo-
stolica provinciam negligentius tractari nefas esset, verum etiam quod,
si >fructum utilitatemque Ecclesiae spectemus, magna omnino est,
quae ex hac idoneorum Dominioae vineae operariorum recta et fideli
educatione pendet. — Quare tametsi, quae in nobis erant, pro re
nata nunquam omisimus, ut eorum commoda disciplinamque promo-
veremus, Superioresque Provinciarum, in quibus seminaria sunt, hor-
tati saepe sumus, ut in eandem curam diligenter incumberent: veriti
tamen, ne Provinciales aliis, dum Collegia visitant, negotiis distracti
necessarium ad seminariorum inspectionem studium semper adfer're
non potuerint, et quod re ipsa de illorum statu, non qua opus esset
et qua optabamus diligentia, scripturn hactenus ad nos fuerit, ut in-
commodis defectibusque, qui temporis lapsu irrepere solent, medere-
mur: faciendum tandem putavimus, ut, quod in domibus Collegiisque
Societatis feliciter Dei beneficio cessit, inspectores seminariorum per
singulas Provincias constitueremus, quorum hae partes erunt, ut,
dum singula obeunt, universum cujusque statum juxta instructionem,
quae his literis subjicietur, penitus cognoscant, errata observent, im-
pedimenta, si quae progressum retardent, removeant, adhibitisque
opportunis remediis ad restituendam praxim regularum et ordinatio-
num, ad nos denique accuratam de singulis, quae in tota inspectione
cognorint, observarint, corrigenda censuerint, informationem trans-
mittant. —- Ita enim fiet, ut illorum oculos et diligentiam pauca
effugiant, et nos, hoc novo conatu perfuncti, conscientiae munerique
nostro impensius satisfecisse videamur.

Ad inspectionem ergo seminarii Fuldensis, quod unicum est in
Rae Vae Provincia, designabit ipsa, (hoc enim ejus prudentiae relinqui-
mus) quem ad id munus idoneum judicabit. Etsi autem de ejus fide,
quem deliget, prudentiaque et ad rem gerendam industria nihil du-
bitem, cupio tamen, ut Re Vs, cum id ei meo nomine denunciabit
instructionemque tradet, suam quoque exhortationem addat, et quid-
quid erit consilii, quo juvari ac dirigi eum posse cognorit. Totam
autem seminariorum causam sic animo semper complectatur, et Re-
gentibus, qui illic praesunt, ita commendet, ut meminerit, proximam
hanc secundum Collegia nostra curam et sollicitudinem esse, dignam
sc. studio et vigilantia, quam hujus Sanctae Sedis auctoritati, quae
illam nobis imposuit, jure a nobis deberi intelligat.

