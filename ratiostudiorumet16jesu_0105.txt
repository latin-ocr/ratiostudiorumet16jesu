Erklarung der Antoren. 81

 

 

verbum vulgi sermone interpretetur. Tertio a capite recurrens struc-
turam indicet, et periodum retexens, quae verba quos casus regant,
ostendat3 pleraque ad explicatas Grammaticae leges expendat3 Latinae
linguae observationem unam aut alteram, sed quam facillimam, afferat;
metaphoras exemplis rerum notissimarum demonstret3 unam denique
aut alteram phrasin excerpat, quas solas cum argumento dictabit.
Quarto scriptoris iterum verba vernaculo sermone decurrat. (Reg. 6
Med. et Inf. Gram.) Infima tamen in Grammatica nihil omnino, nisi
forte argumentum, dictandum est. (Reg. 6 Ins. Gram.) Summa vero
negotii hujus in his Grammaticae Classibus ea est, ut et artis peritiam,
et copiam proprietatemque verborum ex praelectionibus haurire disci*
puli doceantur, admonendo videlicet, ut non tantum diligenter ad-
vertant, qua ratione suam author orationem contexat, sed phrases
etiam nonnullas dictionesque apprime idoneas, in ipsa praelectione
occurrentes (atque a Magistro inter explicandum designandas), in
animum penitus demittant: quas postea, cum praelectionem repetent,
seu ultro seu interroganti Magistro vel aemulo reddere parati sint et
proxima forte in scriptione, secundarii pensi loco, subscriptas afferant.
Cujus quidem exercitationis uberior evadet fructus, si pro temporis
opportunitate in variis dictionibus ostendatur, quemadmodum ex una
voce plures aliae deriventur voces, quarum notio ex primitiva ipsa
dictione facillime habeatur, e.. g. sapio, sapientia, sapiens, sapientem
maxime si voces eJusmodi derivatae a discipulis deinde repetantur.
Caeterum, quod per reg. 6 Med. et Ins, Gram. praecipitur, ut prae-
lectio Ciceroniana septenos fere in Media, et quaternos in Infima
Grammatica versus ne excedat, id ita videtur intelligendum, si quo-
tidiana omnino suerit ea praelectio. Quotidiana autem cum apud nos
esse haud possit (propter rationes ordinis nostri scholastici, superiori
Capite expositas), sequemur Praepositorum ordinationem peculiarem,
qua jubemur majores facere in praelegendo authore progressus, ac
fere ultra id, quod in pensum memoriae assignatur. (Ordin. Prov.
ξ 8 n. 7.)

Exempla denique hujusmodi praelectionum, tam pro Rhetorica

quam pro Classibus inferioribus, videre est apud Iuventium de Rat.
doc. c. 2 a. 4.

Monumenta Germaniae Paedagogica XVI· 6

