550 P. Roothaan fur grundlichere theol. Studien.

quotidie per horam S. Scripturae Magistrum audire tenentum aut
nimium onerentur aut partem aliquam Theologiae non audiant. Hic
autem tertius Professor tractare debebit de Actibus humanis, de con-
scientia, de legibus divinis et humanis in genere, deque Ecclesiae
praeceptis in specie, necnon de consiliis evangelicis. Item de peccatis
in genere et in specie„ de habitibus bonis et malis, seu de vitiis et
virtutibus, et in specie de virtutibus theologicis et cardinalibus,
earumque connexis.

3. Etsi hi Professores Ordinarii principia, quae moralem spec-
tant omnia, etiam in Tractatu de Sacramentis‚ explicare teneantur,
non tamen ad casus particulares descendere debent, at hujusmodi
enim principiorum applicationem in consuetis casuum collationibus
Scholastici exercebuntur.

4. Nostri porro, qui ad Theologiam Scholasticam destinati sunt,
praeter hos Ordinarios professores alium, qui casus docet, aut jus
canonicum vel Historiam Ecclesiasticam tradit, frequentare indiscri-
minatim ne obligentur; quae enim in his maj0ris momenti reperiun-
tur, nec in Theologia occurrunt, vel privato studio vel Academicis
exercitationibus suppleri poterunt.

5. Examinis Annui materia sit„ quae per anni decursum ab
Ordinariis Professoribus duobus vel tribus tractata fuerunt. Examen
ad G raduni ad Instituti norma1n¹) omnino revocetur, adeoque
praeter tres theses philosophicas, quae praecipuas universae Philo-
sophiae difficultates contineant, quatuor sint theses theologicae sin-
gulae singulis Summae D. Thomae partibus respondentes; unaquaeque
thesis tria saltem membra habeat, *quae praecipuas pariter Theologiae
Universae difficultates complectantur, ita ut vere Ex Universa dici
Examen valeat. Harum dein Thesium exemplar ad Urbem mittetur.

(3. Qui ad compendiarium Theologiae cursum destinantur Scho-
lastici‚ scholam, quantum pro locorum adjunctis fieri potest, separatam
habeant. Praeter Theologiae Moralis Professorem‚ qui bis quotidie
docebit, frequentabunt alium„ qui biennio pariter brevem Dogmatum
notitiam illis tradet2). In fine anni ex utraque materia diligenter
examinandi erunt: ad Sacros vero Ordines non promoveantur, nisi
in utraque saltem mediocritatem attigerint.

Haec si serventur, cessabunt haud dubie querelae de insufficienti

 

¹) Instr. XIX. 2) Congr. XX.

