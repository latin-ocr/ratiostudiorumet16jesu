17 2 Gymnasial - Padagogik 17 36.

 

facile potest, ut pudendis se implicent laqueis atque in ignominiam,
quam male fugitant, merito incidant. Atqui non suspendere turpe
est, sed praecipitare sententiam. Sapientis autem est, necessitatem
subitae responsionis declinare, cogitandi sumere tempus, interdum et
inscitiam confiteri. Etiamsi (inquies) succurrat quod dicerem, malim
tamen certi simus; revisam libros: explorata referam. Haec modestia
opinionem doctrinae non deterit, prudentiae auget, magisque conciliat
benevolentiam interrogantis, quam stomachum commovet. Plura vero
de his omnibus legi possunt apud Sacchinum in Paraen. c. 4 n. :2
et c. 20.

Quod siqui etiam externi eadem in urbe fuerint similium Scho-
larum seu laici, seu religiosi moderatores, haud sane minori solici-
tudine vitandam nobis pravae cujuslibet aemulationis opinionem duca-
mus. si bene illi rem gerant, si celebre nomen et auditorium frequens
obtineant, eorum industria nostram excitet, et quod publicae utilitati,
cum divinae gloriae incremento, sic maxime consultum sit, referat a
nobis gratulationem. Neque solum est animo sincere gaudendum,
verum etiam, ubi locus est, vultu benigno, liberali oratione, tempe-
stivis officiis prodenda laetitia palamque testificanda. Sed et si acci-
deret„ ut praeceptorum ejusmodi quispiam moribus literisve, vel etiam
utrisque destitueretur. adde, et obtrectaret nobis aut iniquis nos mo-
litionibus oppugnaret: tum vero multo esset necessaria maJ'or attentio,
ut nihil per nos moveremus privatim, sed Superiorem candide, quid
in re esset, edoceremus ejusque unice in sententia acquiesceremus.
Deinde nequaquam faciles aures delatoribus praebendae. Multi quippe
insinuant se per malas artes: quaeque dicta vel facta referunt, eadem
asperant saepe vel amplificant. Quidam etiam tentandi gratia acce-
dunt, et multa ex ingenio comminiscuntur. Itaque de vitiis illorum
tacendum: bona, siquae noverimus, in tempore et loco non premenda3
quaecunque licebit, excusanda; de caeteris, aperte profitendum, non
esse nostrum pronunciare; suo eos Domino stare vel cadere: satis
habere nos domi nostrae quod agamus. Siquando autem de alienis
lucubrationibus nostra exquiratur sententia, quam laudem re vera
meritae videbuntur, cam benigne tribuamus: vituperatione contra,
etsi manifeste peccatum esset, consulto abstineamus. Postremo, quo-
cunque se habeant modo externi Praeceptores, attendendum semper
summopere, ut ne ulla ratione disciplinam nostram remittat vel he-
betet metus ille: ne discipuli offensi ad alios se conferant. Quid

