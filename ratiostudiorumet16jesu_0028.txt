4 Catalogus perpetuus Germ. Sup. 1602—4.

subscriptas¹), vt non solum eas libro inscriberent, verum etiam per
omnes scholas humaniores diligenter executioni mandarent. Neque
me sinit Vestra Obseruantia erga Superioris voluntatem, quin facta
sint, dubitare.

Verum supererat adhuc difficultas non modica circa Auctores
et libros in singulis Classibus praelegendos. Cum igitur praesentes
haberem dictos Patres, nolui mihi hanc bonam occasionem elabi.
Iniunxi igitur ijsdein Patribus, vt ad normam ordinis et rationis
studiorum conficerent catalogos pro aliquot annis, quibus adiuti tam
Rectores quam Professores tempestiue praeuiderent, qui auctores
singulis annis praelegendi3 Typographi similiter in tempore admo-
nerentur, quinam authores hoc vel alio anno excudendi, ne libris,
quando opus foret, discipuli destituerentur, vel Bibliopolae locorum,
vbi Collegia Prouinciae sunt, conqueri possint, selibros Augustae vel
alibi non invenisse. ψ- Mitto itaque cum his quinquennalem Cata-
logum lectionum pro nostris scholis, qui singulis lustris recurrent,
mitto simul et in alia carta commentarios optimorum Auctorum, vt
Praeceptores nostri in promptu habeant fontes, [e] quibus haurire
possint, vt eo alacrius sese parare valeant pro suis lectionibus.

Cum igitur non videam, quid vlterius in hoc genere desiderari
et a me peti possit, erit RRffl-qm VV. haec cum litteris meis libro
inscribere, ne deinceps opus sit singulis annis ad Prouincialem recur-
rere, omniaque debita cum diligentia obseruare, neque per mittere,
ut tam de Catalogo libroruin, quam de delectu auctorum Praeceptores
vel alij quaestiones inanes ac comparationes inutiles moueant, sed
potius gratissimis animis amplectantur quae in bonum illorum affe-
runtur. Me precibus cet. —— Ingolstadii 25. Aprilis 1604.

Gregorius Roseffius.

 

l) Rat. stud. 11, 509.

