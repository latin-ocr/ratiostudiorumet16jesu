Erklarung der Autoren. 83

 

Paradigma talis tum Ciceronianae, tum Virgilianae explanationis
absolutissimum habes in Methodo P. Iuventii pro Schola Rhetoricae,
ad cujus imitationem, atque ut morem teneam, unicum saltem ad-
jecero: principium confirmationis ex oratione pro Muraena, numeri
scilicet 11, 12, 13.

Ι. Argumentum. Postquam in exordio causas exposuisset Cicero,
cur Muraenam contra Sulpitium et Catonem alioquin peramicos defen-
dendum suscepisset, brevi propositione ac dilucida defensionis totius
summam exponit, tribus accusationis capitibus respondentem, quorum
primum erat a Catone, quod moribus solutioribus, et Consule Ro-
mano indignis alias in Asia fuerit, atque saltare visus sit: alterum
quod cum generis tum studiorum dignitate, competitore Sulpitio longe
esset inferior, tertium quod ob ambitus crimen per leges a consulatu
esset repellendus.

Primum illud paucis diluit, duplici nimirum Syllogismo: 1. repre-
hendendus non est, qui in Asia quantumvis voluptaria Provincia,
militiam fecit, et continenter vixit, talis autem fuit Muraena, ergo ex
hoc capite nihil reprehendendus. At saltavit in Asia‘? Id per men-
dacium et calumniam affingi Murenae probat hoc argumento. 2. Nemo
vir sobrius et moderatus saltat, sed Muraenam commessationibus aut
deliciis deditum nemo arguere potest, ergo non saltavit.

II. Explanatio singularum Periodorum. Intellexi Iudices: Alteram
accusationis partem versari in reprehensione vitae, seu morum a con-
sulari gravitate ac sanctimonia abhorrentium: alteram in contentione
seu comparatione cum Sulpitio Aemulo, quem et genere et scientia,
et studiis potiorem te ac digniorem praedicant, tertiam in criminibus
ambitus, quod tribus obeundo, blandimentis, promissis, largitionibus,
malis artibus contra leges consulatum quaesierit.

Harum trium prima, quae gravissima esse debebat, quae ex-
aggerari maxime debebat, quod de luxurioso, ac improbae vitae ho-
mine caetera, quae objecturi fuerant, crimina facilius fidem reperissent,
ita fuit infirma nullius ponderis aut firmitatis, adeo levi manu trac-
tata, ut illos magis lex quaedam accusatoria aliquid dicere coegerit,
quam vera maledicendi facultas quod maledictum ostendi, probarique
posset. Cum enim perquam invidiosum esset, hominem frugi pro-
bumque accusatione vexare, ut in reum traducerent invidiam, nihil
non probrorum obJectare in more habebant.

Objecta est ei Asia, quae ab eo non ad voluptatem delicias ac
6-1·

