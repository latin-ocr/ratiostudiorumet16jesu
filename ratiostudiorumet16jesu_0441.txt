Neue Studienvorschlage der deutschen Provinz 1830. 417

Regulae Professoris Linguae Hebraicae.

Ad Titulum. Qui olim dicebatur Professor linguae Hebraeae,
hodie passim Professor linguarum Orientalium vocatur, quod quidem
nomen indifferens non videtui-3 hodie enim inter Novatores parvi fit
et quasi contemptui habetur sola lingua hebraea aliarum subsidio
destituta. Ceterum raro invenietur hujus linguae vere peritus, qui
uon sit aliquantulum versatus in lingua Graeca, Chaldaica, Syriaca.

Optandum quoque foret, ut in iis Provinciis, in quibus hoc utile
aut necessarium fuerit, unus alterve speciali cura applicetur ad
studium Philologiae universalis, qualis nunc habetur in Germania
et Anglia.

Regulae Professoris Theologiae Scholasticae.

Ad Titulum. Nomen Theologiae Scholasticae hodie multis
ambiguum videtur. Alii enim, et nunc sunt plurimi, a Novatoribus
edocti illo nomine intelligunt farraginem inutilium aeque ac subtilium
quaestionum, quae dogma christianum contemptui magis quam inâ€”
tellectui exponunt, itaque abusum scholasticae methodi cum ipsa me-
thodo confundunt. Alii judices aequiores intelligunt quod rei est,
Scholasticam Theologiam potissimum consistere in methodo, qua
materiae apte inter se connectuntur et juxta rigorem dialecticae in-
quisitionis explanantur. Scholastica methodus posteriori hoc sensu
intellecta tum in Theologicis tum in Philosophicis disciplinis omnino
retinenda est, imo magis quam antea promovenda videtur, contemptis
Gallorum quorundam, qui omnium se sapientissimos jactant, vanis
declamationibus. Talis semper fuit sententia Societatis, quam etiam
declaravit ultima Congreg. XXI. Praeterea illam methodum non solum
ab illustrioribus Theologiae ac Philosophiae scriptoribus, inter quos
etiam Bossuet et Leibnitz haud dubiae auctoritatis sunt, adprobatam
videmUS, verum etiam a modernis solidioris doctrinae viris, quin
adeo a Protestantibus (V. Sir James Mackintosch, miscell. Philosoph.)

ejus restitutionem, utpote nostris temporibus necessariam, plurimum
Monumenta Germaniae Paedagogica XVI. 27

