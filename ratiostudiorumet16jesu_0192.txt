168 Gymnasial-Padagogik 1736.

 

VIII. Neminem suis ipse manibus Magister caedat, nisi quatenus
Ratio studiorum nostrorum permittit: in qua per reg. 38 Praef. et
reg. 40 Com. sancitum est, ut Corrector, qui de Societate non sit,
adhibeatur, quoties extremo illo virgarum supplicio quispiam afficien-
dus est, aut ut excogitetur conveniens alia castigandi ratio, ubi haberi
forte Corrector non poterit. Certe S. P. N. Ignatius, quamvis plurimi re-
clamarent et comperta usu impedimenta, tanquam insuperabilia, objice-
rent, usque eo tamen institit, ut Corrector extraneus ubique locorum
constitueretur, ut omnem propemodum fidem superet. Nam et prae-
ceptum obedientiae adhibebat. (Sacch. l. c.)

IX. Nemo plectatur loco solitario aut remotis arbitris; sed, si
nocentis forte cujusdam vel criminis habenda est ratio peculiaris (de
quo statuere Praefectus debebit), adhibendi erunt minimum quaterni
testes aut quini ex condiscipulis, vel bini alii ex nostris hominibus.
Quod quidem eo religiosius observandum est, quod interdictum sit
alias quoque Praeceptoribus omnibus, ne puerorum quenquam seu in
schola unquam, seu alio loco privato solum sine arbitris detineant3
tametsi literario alicui vel alterius generis negotio adhibendus quis—
piam necessario foret. Semper quippe adjungi alios oportet. (Adjum.
stud. hum. n. 7 et P. Bus. n. 7 et 9.)

X. Quisque demum et quoquo plectatur poenae genere, irae
penitus Magister temperet, cum qua nihilomnino recte geritur.v Absit
item arrogantia et quaedam quasi insultatio vel ostentatio3 quibus
nihil odiosius. Sed et quicquid est invidiae potius avertat in reum:
qui communem quietem et hilaritatem perturbet scilicet: qui Scholae
et condiscipulorum nomen obscuret, qui lenitate atque indulgentia,
qua Magister uti vellet, quamque caeterorum probitas mereatur, uti
non sinat, et alia id genus: quae eo sensu cumque paterna quadam
conquestione ita proponet, ut pueri doleantMagistri vicem potius,
quam condiscipuli poena tangantur. (Sacch. l. c.)

Caeterum poenaram loco saepe sufficiet prudens objurgatio, ad
illos etiam coercendos, qui honestate ac laude minus ducuntur. Ex-
plorandum autem est, utro quisque remedio, commendationis an vitu-
perationis, magis indigeat, simulque adnitendum, ut specie honestatis
potius ac pulchritudine omnes alliciantur, id ipsum pueris inculcando,
laudabilius esse et ingenii liberalioris indicium, amore laudis et gloriae
duci, quam probri aut poenae formidine commoveri. (Sacch. l. c.)
At qui sunt indole servili adeo ferreaque, ut nisi timore aut vi qua-

