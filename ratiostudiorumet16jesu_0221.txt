Heranbildung der Lehrer 1622. 197

 

magistri suos discipulos ad apicem literaturae perducere possunt ac
debent, ita eosdem magistros certiorem viam modumque se perficiendi
nec quaerere debere nec reperire posse, quam qui in iisdem regulis
praescribitur. Ergo idem ille studiorum ordo, eaedem exercitationes,
iidem proficiendi gradus et subordinatio ab illis observari conveniet:
ita ut privata autorum lectio, quotidiana stili exercitatio ceteraque
hujusmodi non longe discedant ab iis, quae juxta gradum suae scholae
vel proxime sequentis ipsi discipulis suis tradere consueverunt, non
quod toto anno nihil tractare, nihil sublimius tentare legendo aut
scribendo debeant, quam quod discipulis proponi solet, sed quod prius
in isto genere se perficere debeant, priusquam ad altiora contendantz
et quod gradatim debeant et non per saltum ad altiora venire. â€”
Et sane si quis ingenii felicitate vel laborum contentione ea, quae
sunt suae professionis ac scholae, citius penetraret, idque reipsa in
stilo, sermone et bonorum auctorum perlectis monumentis ostenderet,
non tantum non impediendus, sed potius urgendus esset, ut ad ea,
quae scholae proximae accommodata sunt, gradum faceret. Nec
praeterea prohiberi potest, quin eos autores suo tempore legat, qui
explicandis lectionibus praescriptis et thematis concinnandis ser-
viunt: in quo tamen non varietas autorum, sed doctrinae soliditas

spectanda.

3. Statuendum in ratione studiorum quinque media praescribi, qui-
bus omnis discipulorum profectus continetur: praelectio classicorum auto-
rum, annotatio praecipuarum observationum ex iisdem collectarum, quo-
tidiana stili exercitatio, declamatiO, concertatio. Quorum singula quum
ita necessaria sint, ut nullum ex illis absque gravi studiorum detri-
mento omitti possit, etiam quilibet magister in privato suo studio
horum omnium rationem habebit, ergo labores et tempora sua ita
distribuet, ut singulis his exercitiis suus tribuatur locus et opera.
Et tria quidem priora quotidiana sint oportet3 duo posteriora, quando
sese offeret aut quaeretur occasio, impigre a diligenti magistro
suscipiuntur. Declamationi ansam dabunt, per quam quodvis linguae
seu pronunciationis exercitium intelligi velim, exhortationes hebdo-
madariae in scholis, festis diebus, in sodalitatibus, in triclinio, atque
in superioribus classibus quotidianae praelectiones, conciones alicubi
latinae, familiaris sermo: quae omnia, si cum verborum delectu et
aliqua saltem accuratione fiant, insignem paulatim dicendi facultatem

