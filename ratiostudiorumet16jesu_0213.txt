Heranbildung der Lehrer 1622. 189

 

7. Denique conetur fratres sibi commissos religiosa sua conver-
satione et utilibus subinde monitis aedificare eosque in spiritu con-
servare, ut non minus in virtutibus quam honestis disciplinis proficiant.

B. Ordo studiorum et exercitiorum pro nostris,

qui ad repetenda studia humaniorum literarum mittuntur.
(1622)

Distributio temporis.

(Mane.) Hora 6. matutina repetunt Grammaticam graecam.

Hora 7. scriptorem graecum a Praefecto praescriptum legunt
singula accurate expendentes.

Hora 8. per semihoram exercitio corporali, deinde per tres qua-
drantes graecae scriptioni vacant.

Reliquo tempore usque ad lO ad academiam conveniunt, in qua

quidem ante prandium semper graeca, post prandium vero latina
tractantur.

Hora 10. recognoscunt quae. antemeridiano tempore legendo
audiendoque observarunt. ’

Post meridiem. A recreatione, lectis litaniis B. Virginis, prae-
cepta Grammaticae (lat.) ex Emmanuele, et suo tempore Rhetoricae e
Cypriane Soario repetent.

Quadrante post primam habetur conventus academicus.

Hora 2. Ciceronem legunt atque ex illo collectas observationes
annotant et in adversaria ponunt.

Hora 3. per semihoram corpus exercent, inde ad Ciceronis lectio-
nem redeunt per horam, subinde rursus ¹s2 horam recognoscendis et
memoriae mandandis iis», quae legerunt et observarunt, impendunt.

Ab hora 5. stilum exercent latinum per quinque horae quadrantes.

Diebus festis et quibus vacatur, poeticae, historiae et antiquitati
(Archaeol.) studebunt ex praescripto Praefecti, ita tamen, ut stilum
in pangendis carminibus gnaviter exerceant et, qnae inter poeticum,
historicum et oratorium intersit, cognoscere studeant.

