196 Heranbildung der Lehrer 1622.

 

D. Instructio pro professoribus humaniorum literarum.
(1622)

a) De modo studendi.

Magister, qui se ad has literas docendas applicaturus est, tan-
tum in repetitione studiorum vel aliunde debet profecisse, ut non medio-
criter intelligat, in quo verus profectus, tam suus quam discipulorum,
consistat, et cujusmodi sit illa eloquentia et eruditio, ad quam conse-
quendam labores et studia sua conferre cogitat, ne videlicet statim
ab initio illum a vero scopo aberrare et propriam sibi eloquentiam
comparare contingat. Quodsi quis forte eam cognitionem ad hanc
provinciam [Rheni] non afferret, ante onmia a viro quopiam literato
adjuvandus esset, qui ipsi instructiones nostris repetentibus proponi
solitas cum expositione aliqua et praxi traderet, atque prae Ceteris
omnibus inculcaret, quae Ρ. Andreas Schottus de hac re in Tullianis
quaestionibus fuse disputavit, et Antonius Schorus Belga in libello
suo de docendae linguae latinae et graecae ratione addita praxi decla-
ravit. Eodemque pertinet instructio novem capitum de legendis autori-
bus, quae nomine M. Mathiae Putzii1) circumfertur.

1. Statuendum deinde pro fundamento erit τὸ ἔργον seu pri-
marium studium professoris harum literarum esse debere, ut juxta
regulas proprias scholae, cui praesidet, juventutem instruat: atque,
ut omnes exercitationes literariae in suo vigore permaneant, sedulo
elaboret. Πιίρεργον s. accessorium illius studium erit pro se ipso,
ut ajunt, studere, seque ipsum in hoc studii genere perficere. Verum
quia constat Societati nostrae non minus profectum suorum magistro-
rum, quam externorum discipulorum cordi esse, ad officium boni pro-
fessoris pertinebit, rationem studiorum suorum sic instituere et ordi-
nare, ut iidem illi labores et lucubrationes, quas discipulis erudiendis
impendit, etiam ad proprium profectum referantur. Et sane nisi haec
subordinatio diligenter observetur, vel officio suo in scholis vel proprio
suo profectui deerit magister, prout quotidiana docet experientia.

2. Statuendum, sicut ratio studiorum Societatis seu regulae
scholasticae rectam et planam muniunt ct ostendunt viam, per quam

¹) Matthias Putz S. J. aus Duren7 eingetr. 1556 † 1595.

