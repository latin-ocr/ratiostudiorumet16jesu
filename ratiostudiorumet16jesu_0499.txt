Beibericht der Studien-Kommissare zur R. st. von 1832. 475

 

 

scientiae maximi hodie fiunt, tum ut semper sint in Societate qui
easdem cum dignitate profiteri possint. At simul fugere nos non
potuit, esse saepe qui in theologicis disciplinis eminere possent, quin
vel propensionem vel ingenium habeant ad studia mathematica vel
physica, maxime sublimia, quare, ne hujusmodi hominibus fraudi
esset extensio studiorum physicorum vel mathematicorum, putavimus,
unum annum in Physica positum sufficere, cum aliquid simile innuat
decr. 18 congr. XXI., quod separatum permittit judicium de aptitudine
ad docendam physicam et docendas reliquas facultates superiores.
Hae sunt praecipuae rationes quae nos moverunt, ut absque detri-
mento promotionis ad superiores facultates, liceret intra biennium
cursum philosophiae absolvere.

N. 14. Ad reg. 18. Postulatur, ut ordinatione saltem tem-
poraria R. P. N. indicetur modus, quo Magistri formentur ad scholas
inferiores docendas. Constituto enim biennio vel triennio Philosophiae,
ut supra, tempus illud, quod a Paschate fere ad finem anni scholastici
liberum est, impendendum est studio philosophiae: interea omnino
necessarium videtur tempus, ut formentur nostri juvenes ad Magiste-
rium, his maxime initiis, in quibus e variis ac diversissimis collegiis
confluunt juvenes nostri. Varia enim ac diversissima usi sunt me-
thodo ad addiscendum quod sciunt, unde et eadem utentur⁷ nisi
aliud doceantur, ex quo fiet, ut nedum in eadem provincia, sed nec
in eodem collegio uniformitas aliqua existere possit.

N. 15. Ad reg. 19 §i 1‘? Omisimus hic examen a secundo
ad tertium Philosophiae annum, cum hujusmodi promotio ex reg. 17
§1 maxime pendeat ab arbitrio Provincialis. 29 Omisimus examen
tertii anni, quia, qui triennio philosophiae vacant, non debent esse
pejoris conditionis, quam qui biennio tantum. 3? Indicavimus pro
materia primi anni Logicam, Metaphysicam et Mathesin, utpote circa
quae studia hujus anni versantur. Mathesis examen imponitur tan-
quam necessarium, ut sciatur, an quis ad Physicam promoveri possit,
nihilominus est contrarium decr. 25 §2 Congr. XX. W 49 Explica-
vimus quid nomine Theologiae scholasticae veniat, scilicet quadrien-
nium, ut invidia nominis vitetur, dummodo res retineatur, ad mentem
decr. 13 Congr. XXI.

N. 16. Hac occasione dubitatum fuit, utrum ratio habenda esset
eorum, qui in Logica et Metaphysica mediocritatem superarent vel
attingerent, in Mathematicis et Physicis infra eandem haererent.

