156 Gymnasial -P'adagogik 1736.

 

maniores et Humanitas vocentur, ideoque illiberaliter nolint et parum
humane tractari.

II. Tam comem se ac facilem privatim, quam serium et gravem
publice ostendat. In schola proinde paulo proprior sit severiori,
extra vero quodammodo alius3 ex clementia totus atque humanitate
factus; sic oblitus delicta scholae, ut consuetudinem suam perinde
gratam amabilemque reddat iis, qui poenis fuerint multati, atque
aliis, qui nihil offenderint.

ΙΙΙ. sit aequus omnibus: contemnat neminem, pauperum stu—
diis aeque ac divitum bene prospiciat profectumque uniuscujusque
e suis Scholasticis speciatim procuret. (Reg. 50 Com.) Familiarem
se non uni magis quam alteri ostendat. (Reg. 47 Com.) Neque alios
prae aliis vel complectatur benignius, vel studiosius erudiat. Aequa-
litas enim in scholae administratione magnas habet vires, quemad-
modum contra inaequalitas, cum quispiam foveri prae caeteris vel
neglegi cernitur, summe invidiosa est bonaeque omnis disciplinae per-
uicies.

IV. Ostendat, se curam gerere omnium rerum, non solum quae
ad animum atque ad profectum pertinent discipulorum, sed etiam
quae ad valetudinem, famam, ad commoda quaeque humana, quoad
religiosa quidem conditio et obedientiae ratio permittet. Tenuiores
itaque sublevare studeat, aegrotos invisat, dumque redire ad scholam
possint, de eorum valetudine exquiri subinde suo nomine apud pa-
rentes curet; protegat destitutos. Seduli patris ac piae matris viscera,
cum in omnes, tum vero in advenas praesertim atque in egentes ex-
promat Nullius opera utatur in describendo aut in aliquo, quod ad
usitatas scholae exercitationes non pertineat, nullaque in re illos pro
schola sumptum facere patiatur, quippe quae per reg. 49 Com. toti-
dem verbis interdicuntur.

V. Praemia prudenter dispenset, poenis parcius utatur, irae sit
compos, ipsis adeo in objurgationibus moderatus. De quibus infra
dicenter plura.

V I. Mansuetudinem et patientiam maxime necessariam sibi exi-
stimet, ut leviorum voret ineptias, ut tarditate ne fatigetur hebetio-
rum, ut ad cujusque se captum demittat, ut omnibus disciplinam non
tolerabilem modo, sed et amabilem reddat. Quodsi eveniat, ut dis-
cipulorum quispiam ingratum omnino se praebeat atque adeo bene-
facta maledictis compenset, temperet sibi nihilominus, ne improperet,

