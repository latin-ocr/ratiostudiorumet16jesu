420 Neue Studienvorschlage der deutschen Provinz 1830.

 

pro more nonnullarum universitatum ac seminariorum, praesertim
Germaniae, conveniat ad casus conscientiae adjicere etiam tractationem
de Theologia pastorali, uti vocant. Sed praeterquam quod illud
Theologiae Pastor-alis nomen novitatem aliquam, ut multis videtur,
sapiat, videtur illa materia (si curam et administrationem excipias)
pertractari tum in Theologia morali, ubi de singulorum statuum
officiis, tum etiam in conferentiis et exhortationibus piis, in quibus
de excitanda 01 fovenda sanctitate agitur. Unde necesse non est
novos elucubrare tractatus, in quibus cum paucis praeceptis utilibus
plurima inutilium verborum plerumque copulantur.

Ad reg. 2. Cum ex praescripto Congreg. XX triennium in
studio Theologiae moralis impendendum sit, videtur materias omnes
dividi debere in tres partes, nisi quid aliud tertio anno suppleat:
puta studium juris Canonici, in quo difficiliores quaestiones re-
tractantur.

Ad reg. 6. Duas horas impendere hujusmodi disputationibus
impossibile videtur, cum lectiones sibi succedant, nec ulla sit, quae
horam excedere possit.

Regulae Professoris Philosophiae.

Ad reg. in genere. In illis regulis quaecunque de Aristotelis
doctrina commendantur, nullius, quantum constat, nostris temporibus
usus esse possunt: quae enim in Aristotelis doctrina utilia sunt, ple-
rumque in philosophicis tractatibus, quamvis saepe sub alia forma,
traduntur. Reliqua vero a communi hujus temporis doctrina aliena
prorsus rejiciuntur, nec sine publicae existimationis detrimento pro-
fiteremur, praesertim in rebus physicis Itaque licet Aristotelis
auctoritas non sit cum contemptu rejicienda aut parvi perpendenda,
ejus tamen Philosophia non videtur in scholis nostris, cum ex aliis
exulaverit, retineri vel restitui debere. Itaque nec mentio jam est
facienda de Averroistis, Alexandreis et his similibus, quorum doctrina
et nomina aeque obsoleta sunt.

