Neue Studienvorschlage der deutschen Provinz 1830. 437

gantibus evocentur: profecto ad bonum successum tentaminis multum
juvaret, si non nisi optimi ex unaquaque schola sese ad illud examen
sisterent. Alia causa est, quod exercitationes hujusmodi fiant sine
sufficienti apparatu, et hinc sine sufficienti externorum frequentia et
applausu: cui malo (Ratio st.) mederi posset, si intermisceantur in-
terrogationibus quaedam declamationes, dialogi, imo, ubi fieri potest,
si musici suis concentibus taedium subinde dissipent, et totam illam
academicam exercitationem magis festivam reddant. HuJ'us moris,
qui novus non est, exempla citantur in historia Societatis Jesu in
Germania. — Conspectus hujusmodi tentaminis solet typis mandari;
optandum est, ut eadem saltem in unaquaque Provincia servetur forma.

Ad reg. 37. Haec exercitatio ad promotionem generalem ab—
unde suppleri videtur per concertationes, quae uno ferme mense ante
praemiorum distributionem fiunt; unde hujus concertationis mentio
fieri posset in regula.

- Ad reg. 38. Petitur, ut non solumin genere ponatur aliquis
esse bonus, retinendus, rejiciendus, sed ut hi numeri applicentur
19 ad progressum in studiis, 29 ad mores, 39 ad diligentiam in
stlidiis.

Ad reg. 42. Quid censeatur de hac regula, Jam dictum est
ad reg. 46 Profess. stud. inf.

Regulae Professoris Rhetoricae.

Ad reg. 1. Indicandi quoque videntur Authores vernaculi, qui
in singulis scholis inferioribus explicantur, et curandum simul, ut
continua instituatur comparatio inter Authores antiquos et vernaculos;
sic enim facillime antiquarum linguarum necessitas-et utilitas elucescit,
et unius linguae studium cognitioni alterius linguae amicum fert sub-
sidium. — Sunt etiam qui petunt, ut aliqua summa logicae quantum
ad Rhetoricam argumentationem explicetur.

Ad reg. 2. Divisio temporis in regula indicata mutari debet
tum propter abundantiorem lectionum materiam tum propter fre-
quentiores exercitationes in lingua vernacula. — Moris est hic in
Helvetia, ut circiter hora integra cum dimidia attribuatur singulis

