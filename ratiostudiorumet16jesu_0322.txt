298 Aelteste Statuten des Wirzb. Pr.-Seminars. 1608.

 

Officium organistae.

Quotiescunque vesperae aut missae sacrificium cantantur, organa
pulsare est obligatus, quemadmodum quoque, si matutinae solemnes
celebrentur, ad Benedictus et hymnum Te Deum laudamus.
claudet finitis divinis officiis ostium, ne quis se absente ingrediatur
ad organa et in iis quid destruat. utetur autem cantionibus, quae
ad devotionem excitant, non lascivis aut vulgaribus, quae vel ad risum
vel ad rerum sacrarum contemptum animos auditorum permovere
possunt. Salarium . . . . (Lucke in der Urk.)

Officium sacristani.

Cum supellex ecclesiastica non exigui pretii committi soleat hujus
collegii sacristano, nulli deinceps hoc officium committetur, quin
fideiiussores dederit, qui, si illius negligentia aut culpa quid deper-
ditum amissumve fuerit, se satisfacturos de damno accepto polli-
ceantur. mane diebus singulis primo post quintam quadrante claves
templi a regente accipiet et omnia in templo ad sacrum missae officium
parabit, ne media sexta, quando initium missae faciendum, quicquam
desit et sacrificaturus exspectare cogatur. quotiescunque templi ostia
patebunt, non egredietur, ne quid ipso absente ex altaribus furto
auferatur. ut templum conservetur mundum, ad quod studiosi quotidie
confluere solent, singulis septimanis illud minimum bis verret, ut
omnes inde sordes, quae a domo dei quam longissime abesse solent
et debent, auferantur. 110 quoque excurrendi per templum occasio
studiosis collegii detur, finitis sacris *et cunctis ostiis obseratis, templi
clavem ad regentem referet, eandem per diem repetiturus, quoties-
cunque opus fuerit. quicquid ex supellectile ecclesiastica, albis prae-
cipue humeralibus seu tobealibus, usu attritum fuerit, si singulis tri-
mestribus templi ornatus visitur a viris ad id deputatis, exhibebit,
quidve reparandum vel de novo comparandum , significabit. inven-
tarium alterius etiam supellectilis seu telae lineae habebit, utpote
linteaminum, mantilium, mapparum in mensis. ex his similiter, quae
fuerint lacera, si ad hospitale Iulianum tulerit, nova recipiet a sar-
tore aulico, modo ejus rei exhibuerit testimonium abipso hospitalario
conscriptum. aliquoties per annum casulas aliumque templi ornatum

