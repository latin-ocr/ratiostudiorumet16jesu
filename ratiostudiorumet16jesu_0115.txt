Schriftliche Uebungen. 91

conscribenda sit et interpungenda. Aliquid vero extraordinarium solito
amplius praescribendum est, cum plures dies Festi incidunt, vel cum
vacationes, tum majores tum minores, indicuntur. (Reg. 30 Com.)
Sed Jam singulas regulae partes totidem paragraphis exponamus
seorsum et quae aliis ex locis ad unamquamque earum pertinent
simul exequamur.

Dictandi argumenti modus.

Scribendi argumentum non dictandum ex tempore, sed meditato
et fere de scripto. Et quidem tum Latina lingua tum patria scri-
bendum esset, ubi dictatur ad verbum. (Ita Reg. cit.) Curae autem
erit non modo Latini, verum etiam patrii sermonis nitor et ele-
gantia. (Sacch. in Paraen. c. 7 n. 7 et Iuv. de Rat. disc. c. 1 a. 3.)
At maxime omnium curandum, ut argumentum ipsum sit planum,
perspicuum accommodatumque ad gradum Scholae atque ad captum
et profectum discipulorum, in grammaticae praesertim Classibus; non
prolixius justo: non abstrusum: non refertum peregrinis vocibus: non
difficiliore verborum nexu implicitum: non operosis constructionum
periodis ac veluti labyrinthis intricatum: non captiosis ullis de industria
tendiculis decipulisque impeditum: non denique tot Latinis oneratum
dictionibus obrutumque, ut uni subinde vocabulo vernaculo quaterna,
quina vel amplius Latina respondeant. (Ex reg. 7 Med. et Ins. Gram.
simulque ex Ord. Prov. §8 n. 13 et Decret. Cong. Prov. ann. 1622 n. 27.)
Et quamvis faciliores quasdam sententiarum conversiones seu periodos,
plusculum etiam ingenii atque attentionis interdum postulantes, per
quas Latina phrasis ad vernaculam accommodetur, respuere scriptio
non debeat3 quaecunque tamen inserentur, ea leniter omnino et quasi
sine salebra necesse est fluant; sint breves et expediti circuitus: una
modo in thematis singulis alterave admisceatur difficultas. Cum enim
planioribus adolescentes assueverint, difficiliora paulatim usus explanabit.
(Sacch. n. ξ) et 6.) Neque aspera unquam vel nodosa eo consectanda
sunt, quod si planiora tradantur, multi reperiantur in schola, qui
puras immunesque soloecismis afferant scriptiones. Etenim non utique,
ut soloecismos facere addiscant pueri, idcirco scriptionibus exercentur,
sed ut plane nitideque scribere ac loqui ex praescripto grammaticae
doceantur. Quid autem amabo in plana nitidaque Latinitate (cujus-
modi est, quam Cicero maxime, Latinorum facile princeps, usurpat)

