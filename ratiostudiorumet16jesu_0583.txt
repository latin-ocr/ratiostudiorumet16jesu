Auordnung des 3j. philos. Kursus 1858. 559

terea in disputationibus et examinibus pares minime sint oneri ipsis
imposito tum arguendi tum solvendi argumenta methodo scholastica,
qua tamen utuntur et uti debent qui de ipsorum doctrina experimen-
tum sumunt. Cui tam gravi malo ut. Superiorum vigilantia remedium
efficax adhiberi possit, providendum est, ut discipuli dialecticae prae-
ceptis quam diligenter instituantur3 quandoquidem e mente Congre—
gationis logicis institutionibus ea praecipue de causa amplius tem-
·’ poris tributum est, ut auditores non solum praecepta probe intelligere,
sed etiam in iis usu servandis plurimum exerceri possint3 ex qua
nimirum exercitatione illa ingenii cultura et conformatio, quae Philo-
sophiae studio quaeritur, magnam partem pendeat.

IX. Postremo meum esse video, Superiores omnes et. Lectores
in Domino hortari atque monere, ut serio secum reputent, quae de
latinae linguae usu et a S. P. N. Ignatio in Constitutionibus et a
Societate congregata ejusque Praepositis saepe praecepta et inculcata
sunt. Atque sane cum Congregatio XX11) non solum statuisset, ut
hic usus in Logica‚ Metaphysica et Theologia docenda omnino reti-
neretur, sed etiam aliquod desiderium ostendisset, ut in Physica et
Mathesi tradenda revocaretur: vehementer dolendum est, in Collegiis,
in quibus ad illud usque tempus sermo latinus semper viguerat, ex-
inde non solum physicas et mathematicas, sed logicas quoque et
metaphysicas lectiones vernaculo sermone habere coeptas esse. Qua:
propter cum postrema Congregatio Generalis et. ea, quae de latinae
linguae usu in Societate fovenda generatim constituta sunt, denuo
confirmarit2), et nominatim in superioribus classibus latinam linguam
et formam syllogisticam non solum retinendam, sed, sicubi in desue-
tudinem abierit, omni ope revocandam sanciveritss), non possum non
hujus decreti promptam et constantem executionem Superioribus et
reliquis, ad quos pertinet, enixe commendare.

X. Capita doctrinae a Professore Philosophiae
triennio tradenda.

De Philosophiae munere et partibus, utilitate et varia fortuna,
breviter et accommodate ad incipientium captum, ita ut haec prole-
gomena paucis omnino lectionibus absolvantur.

 

¹) Decr. 19. 2> Decr. 30. ³) Decr. 31.

